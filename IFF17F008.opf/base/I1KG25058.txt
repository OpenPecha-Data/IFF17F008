༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG25056 ImageGroup: 11KG25058
LCCN: n/a ISBN: n/a
Title:
 ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ཐུབ་བསྟན་པདྨོ་རྒྱས་པའི་ཉིན་བྱེད།
yongs 'dzin ye shes rgyal mtshan gyi rnam thar thub bstan pad +mo rgyas
pa'i nyin byed/
Author: to-be-supplied
to-be-supplied
Descriptor: In/a
Original Publication : In/a
Place:
Publisher:
Date:
 n/a
Volume:
Total Volumes:
TBRC Pages:
Introductory Pages: n/a
Text Pages: n/a
Scanning Information: Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.

༄༅། །ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་
ཐུབ་བསྟན་པདྨོ་རྒྱས་པའི་ཉིན་བྱེད།
ཁྱད་ན་ར་ད fRE1731
མཛད་པ་པོ། རྒྱལ་དབང་འཇམ་དཔལ་རྒྱ་མཚོ།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།

གླེང་གཞི།
རབ་དཀར་གངས་རིའི་ཕྲེང་བས་ཡོངས་སུ་བསྐོར་ཞིང་འཛམ་གླིང་གོ་ལ་ཆེན་པོའི་སྤྱི་གཙུག་ཏུ་ཆགས་
པའི་མཐོ་སྒང་བོད་ཅེས་གྲགས་པའི་ས་ཡི་ཐིག་ལེར། ཕ་སྤྲེལ་རྒན་དང༌། མ་བྲག་སྲིན་གཉིས་ནས་མཆེད་
པའི་བོད་མིའི་ཐོག་མ་བྱུང་བ་ནས་བཟུང་། སྐྱེ་བོ་རྣམས་ཀྱིས་རང་རང་གི་རྣམ་དཔྱོད་འདྲ་མིན་གྱི་རྩལ་
ལ་བརྟེན་ནས་རིག་པའི་གནས་ཅི་རིགས་གསར་གཏོད་དང་། འཕེལ་རྒྱས་གཏོང་མུས་ལ། ལྷག་པར་དུས་
རབས་བདུན་པའི་སྐབས་སུ་ས་གསུམ་ན་སྙན་པའི་གྲགས་པས་ཡོངས་སུ་ཁྱབ་པའི་ཆོས་ཀྱི་རྒྱལ་པོ་སྲོང་
བཙན་སྒམ་པོ་ཞེས་བྱ་བའི་སྐྱེས་མཆོག་གང་གི་མཁྱེན་བརྩེ་ནུས་པའི་བྱེད་ལས་ཉག་གཅིག་གི་མཐུ་ལས།
བོད་ཀྱི་ས་ཆེན་པོའི་ཁྱོན་ཀུན་ལ་ཁྱབ་པར་ནུས་ཤིང་། འཇིག་རྟེན་དང་། འཇིག་རྟེན་ལས་འདས་པའི་
ཆོས་ཀྱི་གནས་ལུགས་མཐའ་དག་ཇི་བཞིན་སྟོན་པར་ནུས་པ། ཆེས་ངོ་མཚར་རྨད་དུ་བྱུང་བའི་བོད་ཀྱི་
ཡི་གེ་འདི་བཞིན་ཐོག་མར་སྲོལ་གཏོད་མཛད་ཅིང་། སྐྱེ་རྒུའི་ཕན་བདེའི་གཞི་རྩ་ནང་ཆོས་བོད་དུ་བསྒྱུར་
འགོ་བརྩམས་པ་དང་། དུས་རབས་བརྒྱད་པའི་ནང་ཆོས་རྒྱལ་ཁྲི་སྲོང་ལྡེ་བཙན་གྱིས་བསམ་ཡས་སུ་སད་
མི་བདུན་གྱིས་ཐོག་དྲངས་རབ་བྱུང་གི་སྡེ་དང་། སྒྲ་བསྒྱུར་སློབ་གྲྭ་ཐོག་མར་བཙུགས་ནས་བློ་རིག་བཀྲ་
བའི་ལོ་ཙཱ་བ་དུ་མ་གསོ་སྐྱོང་གནང་སྟེ། ཉེ་འབྲེལ་རྒྱལ་ཁབ་ཁག་ནས་ནང་རིག་པ་གཙོ་བོར་གྱུར་པའི་
རིག་གཞུང་སྙིང་བཅུད་སྣ་ཚོགས་ལྗོངས་འདིར་དར་སྤེལ་མཛད་དེ། ཤེས་རིག་མཛོད་བརྒྱའི་སྒོ་འཕར་ཡངས་
པོར་ཕྱེ་བ་ནས་བཟུང་། དུས་རབས་རིམ་པའི་ནང་ཡུལ་ཁམས་འདིར་འཆད་རྩོད་རྩོམ་གསུམ་ལ་མངའ་
བརྙེས་པའི་མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་ཇི་སྙེད་བྱོན་པ་རྣམས་ཀྱིས་སྔ་ཕྱིར་བོད་ཡིག་ཏུ་
བསྒྱུར་ཅིང་གཏན་ལ་ཕབ་པ་དང༌། གསར་རྩོམ་མཛད་པའི་བསྟན་བཅོས་ཐམས་ཅད་འུ་ཅག་ལྟ་བུས་
ཚེ་གང་ངལ་བ་བསྟེན་ནས་བགྲངས་ཀྱང་བགྲང་བར་དཀའ་བས། བོད་ཁུལ་གྱི་གསུང་རབ་གླེགས་བམ་
ཐམས་ཅད་གཞི་གཅིག་ཏུ་བརྩིགས་ན་རི་རྒྱལ་ལྷུན་པོའི་དཔངས་ལའང་སྐྱེངས་པ་སྟེར་ནུས་སོ་ཞེས་སྨྲས་
ཀྱང་འུད་དུ་མི་ཆེ། དེ་ལྟ་བུའི་རྩ་ཆེའི་རིག་གཞུང་རྨོངས་པའི་ནད་བརྒྱ་འཇོམས་པའི་སྨན་མཆོག་བདུད་རྩི་

ལྟ་བུ་དེ་དག་གི་རོ་བཅུད་གངས་ཅན་པའི་ལུས་སེམས་སུ་ཤོག་བུ་སྣུམ་ཚོས་བཞིན་དུ་ སིམས་པ་ ནས་
བཟུང་། སྐྱེ་བོ་ཕལ་པ་དག་གི་བླང་དོར་འབྱེད་པའི་ཤེས་རབ་ཀྱི་ཚད་ཀྱང་ཆེས་མཐོན་པོར་སོན་ཏེ་སྒོ་
གསུམ་དགེ་བཅུའི་ལས་ལ་བརྩོན་པ་དང༌། བྱམས་དང་སྙིང་རྗེས་རྒྱུད་དུལ་ཞིང་། ཡ་རབས་དང་གཤིས་
བཟང་གི་མཛེས་སྡུག་རང་ཆས་སུ་ལྡན་པའི་མི་རིགས་ཁྱད་འཕགས་ཅན་ཞིག་ཏུ་ཡར་རྒྱས་བྱུང་བའི་འབྲས་
བུར། དེང་གི་དུས་སུའང་འཛམ་གླིང་ཤར་ནུབ་ལ་གནས་པའི་སྲིད་འབྱོར་རིག་གསུམ་སྤྱི་དང༌། ཡང་སྒོས་
ཚན་ 
རིག་རྩེར་སོན་གྱི་ཡུལ་གྲུ་དག་གི་མི་སྣ་གྲགས་ཅན་རྣམས་ཀྱང་ཡུལ་འདི་དང་འདི་ཉིད་ཀྱི་རིག་
གནས་ལ་བློ་ཁ་ཕྱོགས་ས་དང་། ཞིབ་འཇུག་བྱ་ཡུལ་ཞིག་ཏུ་གྱུར་དོན་ཡང་དེ་ལྟར་ལགས།
འོན་ཀྱང་འདས་པའི་ལོ་བཅུའི་གོད་ཆགས་ཀྱི་ཁྲོད་དུ་སྟོང་གསུམ་ནོར་གྱིས་བཀང་སྟེ་ཡོན་དུ་ཕུལ་
ན་ཡང་བླུ་ཐབས་བྲལ་བའི་གངས་ལྗོངས་ཀྱི་ཁྱད་ནོར་ཏེ། གསུང་རབ་པར་ཤིང་དང་བཅས་པ་ཕལ་མོ་
ཆེ་མེ་ལྷ་དང་ཆུ་ལྷའི་ཞལ་དུ་ཕུལ་ཟིན་པ་དང་། ད་ལྟ་ལྷག་ལུས་བྱུང་བའི་གསུང་རབ་དག་ཀྱང་ཕལ་ཆེ་བ་
དཔེ་རྒྱུན་དཀོན་རིགས་ཤ་སྟག་ཏུ་གྱུར་སྟབས། རིག་གཞུང་དོན་གཉེར་བའི་སྤྱན་ལམ་དུ་བསྟར་མ་ཐུང་
པས་ གསུང་རབ་གྱི་དགོས་པ་ཇི་བཞིན་མ་གྲུབ་ཅིང་། དེ་བས་ཉེན་ཚབས་ཆེ་བ་ནི་ད་དུང་འབྱུང་བཞི་
སོགས་ཀྱི་གནོད་པས་ས་སྟེང་ནས་རྩ་བརླག་མི་འགྲོ་བའི་ངེས་པ་མེད་གཤིས། འདི་ཀུན་བདག་སྲུང
གནད་འཁེལ་བྱ་རྒྱུ་ནི་དེང་སྐབས་རིག་གནས་དངོས་རྫས་སྲུང་སྐྱོབ་ཀྱི་སྲིད་ཇུས་ཀྱི་དགོངས་དོན་དང་
ཡོངས་སུ་མཐུན་ཞིང་། གཞན་ལ་འགེལ་ཐབས་མེད་པའི་རང་ཅག་ཁོ་ནའི་འགན་འཁྲི་ཞིག་ཀྱང་ཡིན་པར་
སེམས་སོ། །
དེར་བརྟེན་སེ་ར་ཐེག་ཆེན་གླིང་དང་ལྷ་ལྡན་གཙུག་ལག་ཁང་མཉམ་འབྲེལ་གྱིས་སྤྱི་ལོ་༢༠༠༧ལོར་
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ཞེས་པའི་ཚན་པ་ཞིག་ཆེད་དུ་བཙུགས་ནས་
བོད་ཡིག་དཔེ་དཀོན་མྱུར་སྐྱོབ་དང་། དེང་སྐབས་སློབ་གཉེར་བའི་ཉེར་མཁོའི་ཆེད་དུ་གངས་ཅན་ཁྱད་
ནོར་ཞེས་པའི་དཔེ་ཚོགས་གསར་དུ་བསྒྲིགས་ཏེ། ཀྲུང་གོའི་བོད་རིག་པ་དཔེ་སྐྲུན་ཁང་དང་། མི་རིགས་
དཔེ་སྐྲུན་ཁང་། བོད་ལྗོངས་མི་དམངས་དཔེ་སྐྲུན་ཁང་སོགས་ཀྲུང་དབྱང་རིམ་པ་དང་ལྗོངས་རིམ་པའི་
ཚད་ལྡན་དཔེ་སྐྲུན་ཁང་ཁག་དང་མཉམ་འབྲེལ་གྱིས་པར་སྐྲུན་ཞུས་དང་ཞུ་བཞིན་ཡོད་ཅིང་། ད་ཕན་

ཡོངས་ཁྱབ་འགྲེམས་སྤེལ་དང་ནང་ཁུལ་དཔྱད་གཞིར་པོད་ཕྲེང་སུམ་བརྒྱ་ལྷག་པར་བསྐྲུན་ཟིན་ནས།
རྒྱལ་བསྟན་ལ་སྲི་ཞུ་དང་རིས་མེད་སེར་སྐྱ་ཐོས་བསམ་ཅན་རྣམས་ཀྱི་ཐུགས་འདུན་སྐོང་ཐབས་ཞུ་མུས་སུ་
ཡོད་པ་དང་། མཁས་དབང་དང་ལྷག་བསམ་ཅན་མང་པོས་བསྔགས་བརྗོད་ཀྱི་མེ་ཏོག་ཀྱང་འཐོར།
འདས་པའི་ལོ་ཟླའི་ནང་ངེད་ཚོའི་ལས་གཞི་ལ་གོང་རིམ་འབྲེལ་ཡོད་ཚན་པ་ཁག་གི་དབུ་ཁྲིད་ནས་
གཟིགས་སྐྱོང་བླ་ན་མེད་པ་གནང་བ་དང་། མཁྱེན་དཔྱོད་མཁའ་ལྟར་ཡངས་ཤིང་། ལྷག་བསམ་དུང་ལྟར་
དཀར་བའི་སྐྱེས་ཆེན་དུ་མས་ངོས་ཚོའི་ལས་ཀར་གདེང་འཇོག་ཚད་མེད་དང་། མ་ནོར་ལམ་སྟོན། མ་དཔེ་
མཁོ་འདོན་གནང་བ་སོགས་ཀྱིས་མཚོན། ང་ཚོར་ཕྱར་བ་གྲུ་འདེགས་ཀྱིས་ལྷད་མེད་རྒྱབ་སྐྱོར་རོགས་
རམ་གནང་བར་རྗེས་སུ་ཡི་རངས་དང་། སྙིང་དབུས་ནས་ཐུགས་རྗེ་ཆེ་ཞེས་ཞུ་བ་དང་ཆབས་ཅིག །
འབྱུང་འགྱུར་ཡང་སེར་གཙུག་ནས་དགེ་ལུགས་ གསུང་འབུམ་གཙོ་བོར་གྱུར་པའི་རིས་མེད་གསུང་རབ་
དཔེ་རྒྱུན་དཀོན་རིགས་དང༌། ཞིབ་འཇུག་ཚན་པ་ཁག་དང་། སློབ་གྲྭ་ཁག་ལ་ཉེ་བར་མཁོ་བའི་རིག་གཞུང་
དཔེ་དེབ་དུ་མ་རིམ་པས་པར་སྐྲུན་ཞུ་རྒྱུའི་འདུན་པ་སྙིང་བཅངས་སུ་ཡོད་པ་ལགས་ན། ལྷག་བསམ་རྣམ་
དཔྱོད་ཅན་གྱི་རིས་མེད་སེར་སྐྱ་ཀུན་ནས་མ་དཔེ་མཁོ་འདོན་དང་། ང་ཚོའི་ལས་ཀར་རྩ་ཆེའི་ལམ་སྟོན་
བཀའ་སློབ་མུ་མཐུད་ལྷུག་སྩོལ་ཡོད་པ་མཁྱེན་ཞེས་ཞུའོ། །
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས།
- 3 -

༄༅། །མཛད་པ་པོའི་རྣམ་ཐར་མདོར་བསྡུས།
གཞུང་འདི་མཛད་པ་པོ་རྒྱལ་དབང་འཇམ་དཔལ་རྒྱ་མཚོ་ནི་བོད་རབ་བྱུང་བཅུ་གསུམ་པའི་
(༡༧༥༨)ས་སྟག་ལོའི་བོད་ཟླ་དྲུག་པའི་ཚེས་ཉི་ཤུ་རྩ་ལྔའི་ཉིན་གཙང་སྟོད་ཐོབ་རྒྱལ་ལྷ་རི་
སྒང་དུ་ཡབ་བསོད་ནམས་དར་རྒྱས་དང་ཡུམ་ཕུན་ཚོགས་དབང་མོ་གཉིས་ཀྱི་སྲས་སུ་སྐུ་བལྟམས།
སྐུ་ཆུང་ངུའི་སྐབས་པཎ་ཆེན་དཔལ་ལྡན་ཡེ་ཤེས་མཆོག་ནས་རྒྱལ་བ་བསྐལ་བཟང་རྒྱ་མཚོའི་ཡང་
སྲིད་དུ་ངོས་འཛིན་གནང་། དགུང་ལོ་གསུམ་ལ་ཕེབས་དུས་བཀྲ་ཤིས་ལྷུན་པོར་གདན་དྲངས།
དགུང་ལོ་ལྔ་ལ་ཕེབས་སྐབས་ཀུན་གཟིགས་པཎ་ཆེན་རིན་པོ་ཆེའི་སྐུ་མདུན་ནས་དགེ་བསྙེན་གྱི་
སྡོམ་པ་བཞེས། མཚན་ལ་བློ་བཟང་བསྟན་པའི་དབང་ཕྱུག་འཇམ་དཔལ་རྒྱ་མཚོ་དཔལ་བཟང་
པོ་ཞེས་གསོལ། ལོ་དེའི་ཟླ་བ་བདུན་པའི་ཚེས་བཅུའི་ཉིན་གྲུ་འཛིན་གཉིས་པ་ཕོ་བྲང་པོ་ཏ་
ལའི་མི་འཇིགས་གདོང་ལྔས་བཏེག་པའི་གསེར་ཁྲིར་མངའ་གསོལ་མཛད། དགུང་ལོ་བཞི་ནས་
ཡོངས་འཛིན་ཕུར་ལྕོག་ངག་དབང་བྱམས་པ་དང་། བྱ་ཁྱུང་པ་ངག་དབང་གཉིས་སྐུའི་ཡོངས་
འཛིན་དུ་བསྟེན་ནས་མདོ་སྔགས་གཞུང་ལུགས་ལ་ཐོས་བསམ་མཛད་པའི་དབུ་ཚུགས། དགུང་
ལོ་བརྒྱད་ལ་ པཎ་ཆེན་རིན་པོ་ཆེའི་སྐུ་མདུན་ནས་དགེ་ཚུལ་གྱི་སྡོམ་པ་ལེགས་པར་ནོས།
ལོ་དེར་འདུས་པ་ཁྲི་ཕྲག་ཚོགས་པར་ཟབ་ལམ་བླ་མ་མཆོད་པའི་བཤད་ལུང་བསྩལ་བས་ དེར་
འདུས་སྐྱེ་བོ་ཡོངས་ནས་སྐུའི་ན་ཚོད་ཕྲ་ཡང་མདོ་སྔགས་ཟབ་གནད་དག་ཐོགས་མེད་དུ་བསྩལ་
ཐུབ་པ་འདི་འདྲ་འཕགས་མཆོག་འཇིག་རྟེན་དབང་ཕྱུག་མི་ཡི་རྣམ་པར་བྱོན་པའི་མཛད་པ་ལས་
གཞན་དུ་མེད་པའི་ངེས་ཤེས་ཀྱིས་སྐྱེ་བོ་མང་པོ་དད་པའི་ས་ལ་བཀོད། དགུང་ལོ་བཅུ་བདུན་
ཐོག་ཡོངས་འཛིན་ཡེ་ཤེས་རྒྱལ་མཚན་གྱི་སྐུ་མདུན་ནས་རྗེ་ཙོང་ཁ་པ་ཆེན་པོས་མཛད་པའི་རྒྱལ་
བ་ཐམས་ཅད་ཀྱི་བགྲོད་པ་གཅིག་པའི་ལམ་བྱང་ཆུབ་ལམ་རིམ་ཆེན་མོའི་རྣམ་བཤད་གསན།
- 1 -

མེ་བྱ་(༡༧༧༧)ལོར་ཀུན་གཟིགས་པཎ་ཆེན་རིན་པོ་ཆེའི་སྐུ་མདུན་ནས་བསྟན་ པ་ཡོངས་སུ་
རྫོགས་པའི་དགེ་སློང་གྱི་སྡོམ་པ་ལེགས་པར་བཞེས་ཏེ་བཅས་རང་གི་ལྟུང་བ་ཕྲ་མོ་ཙམ་གྱིས་
ཀྱང་མ་གོས་པའི་གངས་རིའི་ཁྲོད་ཀྱི་འདུལ་བ་འཛིན་པ་ཆེན་པོར་གྱུར། སྐབས་དེར་པཎ་ཆེན་
རིན་པོ་ཆེའི་སྐུ་མདུན་ནས་ཁྱུང་ནག་གི་རྗེས་གནང་སོགས་མདོ་སྔགས་ཀྱི་ཟབ་ཆོས་ཀྱང་མང་དུ་
ནོས། དེ་ལྟར་མདོ་སྔགས་གཞུང་ལ་གསན་བསམ་ལེགས་པར་མཛད་ཟིན་རྗེས་བོད་ཀྱི་ཡུལ་
གྲུ་ཀུན་ཏུ་ཞབས་ཀྱིས་བཅགས་ཞིང་ཕྱོགས་སོ་སོའི་སྐྱེ་བོ་དག་ལ་ལུགས་གཉིས་བླང་དོར་གྱི་
བསླབ་བྱ་མང་དུ་གནང་། དགུང་ལོ་ཉི་ཤུ་རྩ་བཞི་པར་ལུགས་གཉིས་ཀྱི་ཐུགས་འགན་ཡོངས་
རྫོགས་བཞེས་ཏེ་གངས་ཅན་ཡུལ་གྲུ་ཁག་གི་རྫོང་གཞིས་སུ་ནག་ཅན་དོང་བཅུག་དང་མཐའ་
འབུད་བཏང་བའི་ཉེས་ཅན་མཐའ་དག་བཙོན་ནས་བཏོན་ཏེ་མི་འཇིགས་པའི་སྲོག་གི་སྦྱིན་པ་
བསྩལ། སྐྱིད་གྲོང་ནས་པཎ་ཊི་ཏ་ཆེན་པོ་ཡེ་ཤེས་རྒྱལ་མཚན་གདན་དྲངས་ཏེ་སྐུ་ཡི་ཡོངས་འཛིན་
དུ་བསྟེན་པར་མཛད། ཤིང་སྦྲུལ་(༡༧༢༥)ལོར་བཀྲ་ཤིས་ལྷུན་པོར་ཕེབས་ཏེ་པཎ་ཆེན་མཆོག་
སྤྲུལ་རིན་པོ་ཆེའི་གཙུག་ཕུད་བཞེས་ནས་མཚན་ལ་རྗེ་བཙུན་བློ་བཟང་དཔལ་ལྡན་བསྟན་པའི་
ཉི་མ་ཕྱོགས་ལས་རྣམ་རྒྱལ་དཔལ་བཟང་པོ་ཞེས་མཚན་གསོལ་མཛད། མཆོག་སྤྲུལ་རིན་པོ་
ཆེར་དགེ་བསྙེན་གྱི་སྡོམ་པ་སྩལ། ས་སྤྲེལ་ལོར་གོར་བོད་སྡེ་གཟར་སྐབས་གོར་ཥས་སྐྱིད་གྲོང་
བསམ་གཏན་གླིང་དང་ཤེལ་དཀར་ཆོས་སྡེ་སོགས་དམག་གིས་བཅོམ་པར་བརྟེན་བསམ་
གཏན་གླིང་གི་དགེ་འདུན་འདུས་ཚོགས་ཀྱི་བཞུགས་གནས་སོགས་ཁྱད་པར་ཅན་གྱིས་དགོས་
པ་མང་དུ་གཟིགས་ནས་ལྕགས་ཁྱི་ལོར་གྲིབ་ཏུ་ཚེ་མཆོག་གླིང་གི་གཙུག་ལག་ཁང་རྟེན་དང་
བཅས་པ་གསར་བཞེངས་མཛད། ཆུ་བྱི་ལོར་དངུལ་ཞོ་གང་སྐར་ལྔའི་རིན་ཐང་ཅན་གྱི་བོད་
ཊམ་གསར་འགྲེམས་གནང་། ལྕགས་བྱ་ལོར་རྒྱལ་དབང་མཆོག་ནས་མཁན་པོ་མཛད་དེ་ཀུན་
གཟིགས་པཎ་ཆེན་བསྟན་པའི་ཉི་མ་མཆོག་ལ་བསྙེན་རྫོགས་ཀྱི་སྡོམ་པ་གནང་། གསུང་ལས་
སྐྱེས་པའི་སློབ་མ་ཡང་པཎ་ཆེན་བསྟན་པའི་ཉི་མ་སོགས་བསྟན་པ་ཆོས་བཞིན་དུ་སྐྱོང་བའི་

སློབ་མ་མང་དུ་བསྐྱངས།
ཕྱིས་སྐལ་བ་དང་ལྡན་པའི་གདུལ་བྱ་རྣམས་ཀྱི་ཆེད་དུ་མཛད་པའི་གསུང་རྩོམ་ཀྱང་《 ཡོངས་
འཛིན་ཡེ་ཤེས་རྒྱལ་མཚན་གྱི་རྣམ་ཐར་ཐུབ་བསྟན་པདྨོ་རྒྱས་པའི་ཉིན་བྱེད།》 དང༌། 《བླ་མའི་
རྣལ་འབྱོར་གྱི་རིམ་པ་ཕྱོགས་གཅིག་ཏུ་བསྒྲིགས་པ་དབྱར་སྐྱེས་སྤྲིན་གྱི་སྒྲ་དབྱངས》 《མཁའ་
འགྲོ་མ་སྒྱུ་མ་ཆེན་མོ་ལྷ་ལྔའི་དཀྱིལ་ཆོག་བདེ་ཆེན་འཇུག་ངོགས》 སོགས་བརྩམས། དེ་ལྟར་
བསྟན་འགྲོའི་མཛད་པ་མཐར་ཕྱིན་ཏེ་དགུང་ལོ་བཞི་བཅུ་ཞེ་བདུན་བཞེས་པ་རབ་བྱུང་བཅུ་
གསུམ་པའི་ཤིང་བྱི་(༡༨༠༤ )ཚེས་བཅོ་བརྒྱད་ཀྱི་ཉིན་གདུལ་བྱ་རྟག་འཛིན་ཅན་རྣམས་ཆོས་ལ་
བསྐུལ་ཕྱིར་ཕོ་བྲང་ཆེན་པོ་པོ་ཏ་ལར་གཟུགས་སྐུའི་བཀོད་པ་ཆོས་དབྱིངས་སུ་ཐིམ་ཚུལ་བསྟན་
པར་མཛད། སྐུ་གདུང་ནི་རིལ་པོ་གཅིག་ཏུ་དེང་གྱི་དུས་སུ་ཡང་དད་ལྡན་རྣམས་ཀྱི་མཆོད་པའི་
རྟེན་དུ་གྲུ་འཛིན་ཆེན་པོ་ཕོ་བྲང་པོ་ཏ་ལའི་གསེར་སྡོང་དགེ་ལེགས་གཟི་འབར་དུ་བཞུགས་སོ། །

དཀར་ཆག
མཆོད་བརྗོད་དང་བརྩམས་པར་དམ་བཅའ་བ། ..….......……. ……..……(1)
རིགས་རུས་ཕུན་སུམ་ཚོགས་པར་སྐུ་ཡི་སྐྱེ་བ་བཞེས་ཚུལ། … 
………………….(6)
ངེས་འབྱུང་བསམ་པ་བཅོས་མིན་གྱིས་རྒྱུད་བསྐུལ་ཏེ་ཁྱིམ་ནས་ཁྱིམ་མེད་པར་རབ་ཏུ་བྱུང་ཚུལ། …..(12)
ཆོས་གྲྭ་ཆེན་པོ་བཀྲ་ཤིས་ལྷུན་པོར་མཁས་གྲུབ་ཀྱི་བླ་མ་མང་པོའི་ཞབས་ལ་གཏུགས་ཏེ་
གཞུང་ལུགས་རབ་འབྱམས་ལ་ཐོས་པའི་སྒྲོ་འདོགས་གཅོད་པར་མཛད་ཚུལ། .….............(16)
ཐོས་དོན་རྣམས་ཉམས་སུ་ལེན་ཕྱིར་དབེན་པའི་གནས་སུ་ཕེབས་པའི་སྐོར།..........….…..….……… (24)
མང་ཡུལ་སྐྱིད་པའི་ནགས་ཁྲོད་དུ་བྱོན་ཏེ་གྲུབ་དབང་བློ་བཟང་རྣམ་རྒྱལ་དང་མཇལ་ནས་
དབང་ལུང་རྫོགས་པར་ནོས་པའི་སྐོར།.….......... 
.………..(27)
དབུས་ཕྱོགས་སུ་ཕེབས་ནས་ཕུར་བུ་ལྕོག་ཏུ་རྗེ་ངག་དབང་བྱམས་པ་དང་མཇལ་ནས་
ཟབ་ཆོས་མང་དུ་ནོས་ཚུལ། ………………. .........……………………. (33)
སླར་སྐྱིད་གྲོང་དུ་ཕེབས་ཏེ་རྗེ་གྲུབ་པའི་དབང་ཕྱུག་དང་ཞལ་མཇལ་བའི་སྐོར།.……………….………………….(38)
དགེ་འཕེལ་རི་ཁྲོད་དུ་བྱོན་ནས་ཤར་པ་ཆོས་རྗེ་ནམ་མཁའ་བཟང་གིས་མདུན་ནས་འཁོར་ལོ་སྡོམ་པ་
ལྷ་སོ་ལྔའི་དབང་བཞི་ལེགས་པར་ནོས་ཚུལ། …....…...…...…..... 
. . (42)
གྲུབ་པའི་དབང་ཕྱུག་དེ་ཉིད་ཀྱི་སྐུ་གདུང་མཇལ་བ་དང་དབེན་པའི་
གནས་སུ་སྒྲུབ་པ་མཛད་ཚུལ། ….…….…. 
• (48)
བལ་ཡུལ་དུ་ཕེབས་ཏེ་བསྟན་འགྲོའི་དོན་རྒྱ་ཆེན་པོ་མཛད་པ་དང་ཚུར་ལམ་མི་མང་པོ་
སྲོག་གིས་འཇིགས་པ་ལས་བསྐྱབས་ཚུལ། …. 
... ...(69)
གྲུབ་གནས་མ་ཎི་ལ་ཁར་གཙུག་ལག་ཁང་རྟེན་དང་བཅས་པ་བཞེངས་ཏེ་
བསྟན་འགྲོའི་དོན་མཛད་ཚུལ། ……… 
• • (72)

མཐའ་ཁོབ་ཏུ་དགེ་འདུན་སྡེ་མང་དུ་བཙུགས་ཏེ་དགའ་ལྡན་སྒྲུབ་བརྒྱུད་ཀྱི་བསྟན་པ་
རྒྱས་པར་མཛད་ཚུལ། 
.. (81
བཀྲ་ཤིས་ལྷུན་པོར་རྒྱལ་དབང་འཇམ་དཔལ་རྒྱ་མཚོ་དང་ཐོག་མར་མཇལ་ཚུལ། …............(91)
དབུས་གཙང་ཕྱོགས་སུ་ཕེབས་ལམ་དུ་འདུས་སྡེ་ཁག་ལ་མདོ་སྔགས་ཀྱི་
ཟབ་ཆོས་ཅི་འདོད་དུ་སྩལ་ཚུལ། .…....….…….. 
(106)
འདུས་པའི་རྩ་རྒྱུད་འགྲེལ་པ་བཞི་སྦྲགས་སུ་གྲགས་པའི་བཤད་རྒྱུན་པཎ་ཆེན་རིན་པོ་ཆེའི་མདུན་དུ་
གསན་པར་ཕེབས་པའི་སྐོར།…...... 
• (128)
ལྷ་ལྡན་དུ་རྒྱལ་བ་འཇམ་དཔལ་རྒྱ་མཚོའི་བཀའ་བཞིན་ལམ་རིམ་འཇམ་དཔལ་ཞལ་ལུང་གི་
འཁྲིད་ལུང་གནང་བའི་སྐོར། … 
………………. (140)
ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་བཤད་ལུང་དབེན་ས་སྙན་བརྒྱུད་ཀྱི་
ལུགས་བཞིན་སྩལ་བའི་སྐོར།………..…... 
.. (146)
གདན་ས་ཆེན་པོ་བཀྲ་ཤིས་ལྷུན་པོར་སྐལ་ལྡན་སློབ་མ་རྣམས་ལ་མདོ་སྔགས་ཀྱི་
ཟབ་ཆོས་མང་དུ་གནང་བའི་སྐོར། …. 
... (155)
གངས་ཅན་འགྲོ་བའི་བླ་མ་རྒྱལ་དབང་འཇམ་དཔལ་རྒྱ་མཚོའི་
ཡོངས་འཛིན་དུ་བྱོན་པའི་སྐོར། …. 
... (180)
སེ་ར་ཐེག་ཆེན་གླིང་དུ་བྱོན་ནས་སྐལ་ལྡན་རྣམས་ལ་མདོ་སྔགས་ཟབ་ཆོས་མང་དུ་
གནང་བའི་སྐོར།…......... 
…..(191)
འབྲས་སྤུངས་སུ་རྒྱལ་བའི་བསྟན་པའི་གཞི་མ་འདུལ་བ་མདོ་རྩ་བའི་བཤད་ལུང་སོགས་
ཟབ་ཆོས་མང་དུ་གནང་བའི་སྐོར། - 
..……......…………… (197)
པཎ་ཆེན་ཐམས་ཅད་མཁྱེན་པའི་མཆོག་སྤྲུལ་རིན་པོ་ཆེའི་ཁྲི་འདོན་དུ་རྒྱལ་དབང་མཆོག་དང་
ལྷན་བཀྲ་ཤིས་ལྷུན་པོར་ཕེབས་པའི་སྐོར། - 
….……………...………...……..(199)
གྲིབ་ཏུ་ཚེ་མཆོག་བསམ་གཏན་གླིང་གི་དགོན་པ་ཕྱག་བཏབ་པའི་སྐོར།.…....……………………………………….…… {222)

ཤེར་ཕྱིན་བརྒྱད་སྟོང་པ་སྔར་གྱི་དཔེ་རྙིང་དག་ལ་ཁུངས་བཅོལ་ཏེ་དག་པར་མཛད་སྐོར། …..….…..(239)
དགའ་ལྡན་རྣམ་པར་རྒྱལ་བའི་གླིང་དུ་བྱོན་ནས་མདོ་སྔགས་ཀྱི་ཆོས་འཁོར་རྒྱ་ཆེར་བསྐོར་བ། …… (243)
ཟུས་ཕུའི་རྟེན་རྙིང་རྣམས་འོ་བརྒྱལ་བར་གནས་པ་གྲིབ་ཚེ་མཆོག་གླིང་དུ་སྤྱན་དྲངས་པའི་སྐོར། ...(256)
ཐུན་མོང་བའི་རིག་པའི་གནས་ལྔ་ལ་མཁས་ཤིང་དེ་དག་གི་འགྲོ་བ་ལ་ཕན་བཏགས་ཚུལ། … ……. (268)
ཐུན་མོང་མ་ཡིན་པ་ནང་རིག་པའི་གཞུང་ལུགས་ལ་མཁས་པར་སྦྱངས་ཏེ་བསྟན་འགྲོའི་ ་
དོན་མཛད་ཚུལ། .….……. .......…………………...(272)
བཀའ་གདམས་སྐུ་མཆེད་གསུམ་ཀའི་རྣམ་ཐར་དང་མཐུན་པར་བསྟན་པའི་བྱ་བ་བྱས་ཚུལ། ………..(286)
མདོ་སྔགས་ཀྱི་དཀའ་གནད་སོགས་ལས་བརྩམས་པའི་བསྟན་བཅོས་མང་དུ་མཛད་པའི་སྐོར།....(295)
བསྟན་འགྲོ་ཆོས་བཞིན་དུ་སྐྱོངས་བའི་སློབ་མ་ཇི་ལྟར་བསྐྱངས་པའི་སྐོར།.… ..……..………………… (304)
འདུལ་བྱ་རྟག་འཛིན་ཅན་རྣམས་ཆོས་ལ་བསྐུལ་ཕྱིར་མྱ་ངན་ལས་འདས་ཚུལ་བསྟན་པའི་སྐོར།... (307)
དབེན་གནས་ཚེ་མཆོག་བཀྲ་ཤིས་བསམ་གཏན་གླིང་གི་རྟེན་དང་བརྟེན་པ་བཅས་པ་
བཞེངས་ཚུལ་གྱི་དཀར་ཆག …..... 
..………...(341)
འདུས་སྡེ་འདིའི་གཞི་གསུམ་ཆོས་སྤྱོད་ཀྱི་བྱ་བ་དང་སྤོང་བ་བསམ་གཏན་ལ་བརྟེན་ནས་བསྟན་པ་
རིན་པོ་ཆེར་ཕན་བཏགས་ཚུལ། ….. 
(355)
མཇུག་བསྡུ་བའི་བསྔོ་སྨོན།…..…... 
...(363)
རྣམ་ཐར་གསོལ་འདེབས་ཐུབ་བསྟན་མཛེས་པའི་པད་མོ།.… …..….…...…... 
• (367)
3

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་དང་པོ།
༄༅། །དཔལ་ལྡན་བླ་མ་དམ་པ་རིགས་དང་དཀྱིལ་འཁོར་རྒྱ་མཚོའི་མངའ་
བདག་བཀའ་དྲིན་གསུམ་ལྡན་ཡོངས་འཛིན་པཎྜི་ཏ་ཆེན་པོ་རྗེ་བཙུན་
ཡེ་ཤེས་རྒྱལ་མཚན་དཔལ་བཟང་པོའི་སྐུ་གསུང་ཐུགས་ཀྱི་
རྟོགས་པ་བརྗོད་པ་ཐུབ་བསྟན་པདྨོ་འབྱེད་པའི་
ཉིན་བྱེད་ཅེས་བྱ་བ་བཞུགས་སོ། །
མཆོད་བརྗོད་དང་བརྩམས་པར་དམ་བཅའ་བ།
༄༅། །ན་མོ་གུ་རུ་མཉྫ་གྷོ་ཥཡ། །དཔལ་ལྡན་བླ་མ་དམ་པ་རིགས་དང་དཀྱིལ་
འཁོར་རྒྱ་མཚོའི་མངའ་བདག་བཀའ་དྲིན་གསུམ་ལྡན་ཡོངས་འཛིན་པཎྜི་ཏ་ཆེན་པོ་རྗེ་
བཙུན་ཡེ་ཤེས་རྒྱལ་མཚན་དཔལ་བཟང་པོའི་སྐུ་གསུང་ཐུགས་ཀྱི་རྟོགས་པ་བརྗོད་པ་
ཐུབ་བསྟན་པདྨོ་འབྱེད་པའི་ཉིན་བྱེད་ཅེས་བྱ་བ། དཔལ་ལྡན་བླ་མ་དམ་པ་དམིགས་པ་
མེད་པའི་ཐུགས་རྗེ་ཆེན་པོ་དང་ལྡན་པ་དེ་ཉིད་ཀྱི་ཞབས་ལ་ཕྱག་འཚལ་ཞིང་སྐྱབས་སུ་
མཆིའོ། །ངེས་འབྱུང་བྱང་སེམས་ཡང་དག་པའི་ལྟ་བ་ལ་སོགས་པའི་རྟོགས་པ་ཁྱད་
པར་(༢ན)ཅན་རྣམས་མྱུར་དུ་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། །མཐའ་ཡས་
གྲངས་མེད་བསྐལ་པའི་སྔོན་རོལ་ནས། །ཐུགས་བསྐྱེད་དམ་བཅའ་ཡོངས་སུ་སྨིན་པ་
ན། །ཞིང་འདིར་རྡོ་རྗེའི་སྤོ་ལ་སངས་རྒྱས་པ། །ཟླ་མེད་སྟོན་པ་ཤཱཀྱའི་རྒྱལ་པོར་འདུད། །
རྒྱལ་བའི་རྒྱལ་ཚབ་མི་ཕམ་ཆོས་རྗེ་དང༌། །རྒྱལ་སྲས་གཞོན་ནུའི་ཚུལ་འཛིན་འཇམ་

རྒྱལ་དབང་འཇམ་དཔལ་རྒྱ་མཚོས་མཛད།
དཔལ་དབྱངས། །རྒྱལ་བ་གཉིས་པ་ཀླུ་སྒྲུབ་ཐོགས་མེད་སོགས། །རྒྱལ་བསྟན་གསལ་
མཛད་རྣམས་ལ་སྙིང་ནས་འདུད། ། བློ་གྲོས་བཟང་པོའི་དཀྱིལ་འཁོར་རྒྱས་པ་ལ། །
རྨད་བྱུང་མཛད་པའི་རི་དྭགས་མཚན་མས་མཛེས། །(༢བ)གྲགས་པའི་འོད་ཀྱིས་ཐུབ་
བསྟན་གསལ་མཛད་པ། །འཇམ་མགོན་ནམ་མཁའི་ནོར་བུས་ དགེ་ལེགས་སྩོལ། །
རྒྱལ་ཀུན་གསང་གསུམ་ཡེ་ཤེས་སྒྱུ་འཕྲུལ་གྱི། །རྣམ་རོལ་ངུར་སྨྲིག་རྒྱལ་མཚན་ལེགས་
བཟུང་ནས། །སྙིགས་དུས་བསྟན་འགྲོའི་དཔུང་གཉེན་ཟླ་མེད་པ། །དཔལ་ལྡན་བླ མ་
བདག་གི་གཙུག་ན་རྒྱལ། །རབ་བརྟན་སྤོང་བདུན་གསེར་གྱི་འཛིན་མའི་གཞིར། །རབ་
མཆོག་རིན་ཆེན་ལུང་བཞིའི་ཁམས་ལས་གྲུབ། །རབ་གསལ་གནང་བཀག་བཅས་པའི་
སྣང་བས་བཀྲ། །རབ་མཛེས་ས་འཛིན་དབང་པོ་ཁྱོད་ཉིད་བསྔགས། །བྱམས་དང་སྙིང་
རྗེའི་ལྷ་ལམ་ཡངས་པའི་ངོས། །ལྷག་བསམ་མགྱོགས་འགྲོའི་ཤུགས་ཀྱིས་ལེགས་
དྲངས་ཏེ། །ཐེག་ཆེན་ལམ་གྱི་ཆ་ཤས་ཡོངས་རྫོགས་པའི། །བཤེས་གཉེན་རྒྱུ་སྐར་
བདག་པོ་རབ་ཏུ་བསྔགས། །བདེ་ཆེན་ལོངས་སྤྱོད་རྫོགས་པ་ཉིན་མོའི་མགོན། །ཆོས་
དབྱིངས་ཡེ་ཤེས་མཁའ་ལ་རྟག་འཆར་བའི། །མཚན་མས་ཐ་མལ་སྣང་ཞེན་མུན་པའི་
ཚོགས། །སེལ་མཛད་ཚ་ཟེར་ཅན་དེ་བདག་གིས་བསྟོད། །སྡོམ་པ་གསུམ་གྱི་རྩ་བ་དྲང་
ཞིང་བརྟན། ། སྡེ་སྣོད་གསུམ་གྱི་ཡལ་འདབ་ཕྱོགས་བརྒྱར་གཡོ། །རྒྱུད་སྡེ་བཞི་ཡི་
འབྲས་བུས་མངོན་པར་བརྗིད། །(༣ན)རྗེ་བཙུན་དཔག་བསམ་དབང་པོས་རྟག་ཏུ་
སྐྱོངས། །ཁྱོད་ཀྱི་སྐུ་གསུང་ཐུགས་ཀྱི་གསང་བ་རྣམས། །རྒྱལ་དང་རྒྱལ་བའི་སྲས་ཀྱི་
སྤྱོད་ཡུལ་ལས། །ཁམས་གསུམ་འདི་ན་སྟོན་ནུས་གཞན་མེད་ན། །ཚུལ་འདི་བདག་
འདྲས་བརྗོད་པར་ག་ལ་ནུས། །འོན་ཀྱང་དེང་དུས་སྐྱེ་བོའི་སྐལ་བ་དང་། །འཚམ་པར་
སྤྲུལ་པའི་ཟློས་གར་ལེགས་བསྟན་པའི། །ཟབ་གསང་རྨད་བྱུང་མཛད་པ་རྒྱ་མཚོ་ལས། །
- 2 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་དང་པོ། །
ཆུ་ཐིགས་ཙམ་ཞིག་དད་པའི་གསོས་སུ་བརྗོད། །ཐུབ་བསྟན་གངས་ཀྱི་རི་ལ་གནས་
བཅས་ཏེ། །ལུང་རྟོགས་རལ་པའི་ཁུར་གྱིས་རབ་བརྗིད་པའི། །ལེགས་བཤད་ང་རོ་
(༣བ)སྒྲོག་པའི་སེང་གེ་དེའི། །རྗེས་སུ་སློབ་འདོད་ཚོགས་རྣམས་གུས་པས་ཉོན། །དེ་
ལ་འདིར་བདག་ཅག་གི་བླ་མ། ཐུན་མོང་དང་ཐུན་མོང་མ་ཡིན་པའི་ཡོན་ཏན་གྱི་ཚོགས་
ཀྱིས་བླ་མར་གྱུར་པ། སྙིགས་མའི་དུས་སུ་ཐུབ་པའི་བསྟན་པ་འཛིན་པ་ལ་སྨོན་ལམ་གྱི་
མཐུ་རླབས་པོ་ཆེ་ཡོངས་སུ་གྲུབ་པ། འགྲོ་བ་ཐམས་ཅད་ལ་རྒྱུ་མེད་པར་ཡང་མཉེས་
གཤིན་པའི་ཐུགས་རྗེ་ཆེན་པོ་དང་ལྡན་པ། ཁྱབ་བདག་རྡོ་རྗེ་སེམས་དཔའི་ངོ་བོ་དཔལ་
ལྡན་བླ་མ་དམ་པ་ཡོངས་འཛིན་པཎྜི་ཏ་ཆེན་པོ་རྗེ་བཙུན་ཡེ་ཤེས་རྒྱལ་མཚན་དཔལ་
བཟང་པོ་ཞེས་མཚན་སྙན་གྱི་བ་དན་སྲིད་པ་གསུམ་ན་རྣམ་པར་གཡོ་བ་འདི་ཉིད་ནི།
བསྐལ་པ་དཔག་ཏུ་མེད་པའི་སྔ་རོལ་ནས་ས་ལམ་གྱི་བགྲོད་པ་ཡོངས་སུ་རྫོགས་པར་
ས ，
མཛད་དེ། ངེས་པ་ལྔ་ལྡན་གྱི་ངོ་བོར་བཞུགས་པ་དེ་ཉིད་སྙིགས་མའི་དུས་འདིར་ཐུབ་
པའི་བསྟན་པ་སྤེལ་བའི་ཕྱིར་དང༌། སྙིགས་མར་སྤྱོད་པའི་འགྲོ་བ་མ་རུངས་པ་རྣམས་
ཡང་དག་པའི་ལམ་ལ་འགོད་པའི་ཕྱིར་དུ་གདུལ་བྱ་རྣམས་དང་སྐལ་བ་མཉམ་པར་
སྐུའི་སྐྱེ་བ་བཞེས་ཏེ་དགེ་བའི་བཤེས་གཉེན་གྱི་རྣམ་པར་བསྟན་ནས་གསང་བ་གསུམ་
གྱི་སྒྱུ་འཕྲུལ་མཐའ་ཡས་པས་བསྟན་པ་དང་ (༤ན)སེམས་ཅན་གྱི་དོན་ཁོར་ཡུག་ཏུ་
མཛད་པའི་བདག་ཉིད་ཆེན་པོ་ཞིག་གོ །དེ་ལྟ་ན་ཡང་གླེགས་བམ་རིན་པོ་ཆེ་ལས།
བདག་གི་ཡོན་ཏན་སྦ་བྱ་ཞིང་། །ཞེས་གསུངས་པ་ལྟར། །རྗེ་བླ་མ་འདི་ཉིད་ནི་ཇོ་བོ་
བཀའ་གདམས་པའི་རྣམ་ཐར་བདག་གིར་མཛད་དེ་རང་ཉིད་སྐྱེ་བོ་རང་ག་བ་ཞིག་ཡིན་
པའི་ཚུལ་ལས་གོང་མའི་ཡོན་ཏན་དང་ལྡན་པའི་ཚུལ་སྐད་ཅིག་ཀྱང་མི་མཛད་ཅིང་།
གཞན་དག་ནས་རྗེ་ཉིད་ཀྱི་སྐུ་གསུང་ཐུགས་ཀྱི་ཆེ་བ་ལས་བརྩམས་པའི་བསྟོད་ཚིག་རེ་
- 3 -

རྒྱལ་དབང་འཇམ་དཔལ་རྒྱ་མཚོས་མཛད།
ཞུས་ཀྱང་ཁོ་བོ་སོ་སོ་སྐྱེ་བོ་འཆིང་བ་ཀུན་ལྡན་ལ་དེ་ལྟ་བུའི་ཡོན་ཏན་གྱི་ཚོགས་ག་ན་
མཆིས་ཞེས་(༤བ)གསུངས་ཏེ་གཏིང་ནས་མི་དགྱེས་ལ། ཐུགས་སྲས་བུ་སློབ་མང་པོས་
རྗེ་ཉིད་ཀྱི་གསང་བ་བསམ་གྱིས་མི་ཁྱབ་པའི་རྣམ་པར་ཐར་བ་བླ་མ་རང་ཉིད་ཀྱིས་
མཛད་པ་ཞིག་དགོས་ཚུལ་ལན་མང་དུ་ཞུས་འདུག་པར་ཡང་། ཉོན་མོངས་ཉེས་བརྒྱའི་
འདམ་དུ་བྱིང་བའི་བྱིས་པ་སོ་སོ་སྐྱེ་བོ་བདག་ལ་དམ་པ་རྣམས་དགྱེས་པའི་རྣམ་ཐར་གྱི་
ཆ་ཅུང་ཟད་ཀྱང་ཞུ་རྒྱུ་མེད། ཇི་ལྟར་མི་གཙང་བའི་ཕུང་པོ་དབྱུག་གུས་དཀྲུགས་ན་དྲི་ང་
བའི་རང་བཞིན་ལས་མི་འབྱུང་བ་ལྟར་བདག་གི་སྐྱོན་མཚང་བསྒྲགས་ཀྱང་དམ་པའི་
སྤྱན་སྔར་སྐྱུག་བྲོ་བའི་རང་བཞིན་ལས་མ་འདས་པས་དེ་བས་བཏང་སྙོམས་སུ་བཞག་
པ་འཐད་ཅེས་གསུང་དུ་མ་བཞེད་ལ། སྔ་གོང་དུ་ཁོ་བོ་ཅག་ནས་ཀྱང་རྗེ་བླ་མ་ཉིད་
བསམ་བཞིན་དུ་སྐྱེ་བ་བཞེས་ ཚུལ་དང༌། རྒྱལ་བའི་བསྟན་པའི་སྒོར་ཞུགས་ཏེ་ཚུལ་
ཁྲིམས་རྣམ་པར་དག་པ་བསྲུང་ཚུལ་དང་། བཤེས་གཉེན་དམ་པ་བསྟེན་ཏེ་མདོ་རྒྱུད་ཀྱི་
ཐོས་པའི་དོན་ལ་ཉམས་ལེན་གྱི་རིམ་པ་རྣམས་
མན་ངག་རྣམས་གསན་ཚུལ་དང༌། 
མཐར་ཕྱིན་ཏེ་གྲུབ་འབྲས་ཀྱིས་བསྟན་པ་དང་སེམས་ཅན་ལ་ཕན་པ་མཛད་ཚུལ་སོགས་
ལས་བརྩམས་ཏེ་རྣམ་པར་ཐར་པ་ཕྱི་རབས་ཀྱི་གདུལ་བྱ་(༦ན)རྣམས་ཀྱི་ཉམས་ལེན་དུ་
ཁྱེར་ཆོག་པ་ཞིག་དགོས་ཞེས་ཡང་ཡང་ཞུས་པར་ཡང་། བྱང་ཆུབ་ལམ་གྱི་རིམ་པའི་
བླ་མ་བརྒྱུད་པའི་རྣམ་ཐར་རྒྱལ་བསྟན་མཛེས་པའི་རྒྱན་མཆོག་ཕུལ་བྱུང་ནོར་བུའི་
འཕྲེང་བ་ཞེས་བྱ་བའི་ལེགས་བཤད་རྨད་དུ་བྱུང་བ་འདི་མཛད་ཅིང་། དེ་ཉིད་དུ་རྗེ་ངག་
དབང་བྱམས་པ་སོགས་ལ་བླ་མ་རང་ཉིད་ཀྱིས་ཆོས་གསན་ཚུལ་ཟུར་ཙམ་ཞིག་ལས་
རྣམ་ཐར་རྒྱས་པ་ནི་གསུང་དུ་མ་བཞེད་དོ། །དེ་ཡང་སྤྱིར་བླ་མ་འདི་ཉིད་རིང་མོ་ཞིག་
(༥བ)པཎྜི་
ནས་འཕགས་བོད་ཀྱི་ཡུལ་གྲུ་མང་པོར་རིག་པའི་གནས་ལྔ་ལ་མཁས་པའི་
- 4 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་དང་པོ།
ཏ་དང༌། གྲུབ་པའི་གོ་འཕང་མཐོན་པོར་བྱོན་པའི་བདག་ཉིད་ཆེན་པོ་མང་པོའི་སྐུར་
བསྟན་ཏེ་བསྟན་འགྲོའི་དོན་མཛད་མཛད་པ་ཞིག་ཡིན་པ་ནི། འཕགས་ཡུལ་དུ་དཔལ་
ལྡན་ཆོས་ཀྱི་གྲགས་པ་དང་། ལྗོངས་འདིར་རྒྱ་འདུལ་འཛིན་དབང་ཕྱུག་ཚུལ་ཁྲིམས།
འུ་ཡུག་པ་རིག་པའི་སེང་གེ །རྟ་ནག་དགེ་འདུན་བློ་བཟང་སོགས་སུ་སྐུ་སྤྲུལ་ཏེ་བསྟན་
འགྲོའི་དོན་རླབས་པོ་ཆེ་མཛད་ཚུལ་རྗེ་བླ་མ་རང་ཉིད་ཀྱི་སྲས་ཀྱི་ཐུ་བོར་གྱུར་པ་བདག་
ཉིད་ཆེན་པོ་མང་པོས་བཞེད་ཅིང་། ཁྱད་པར་རྗེ་འདི་ཉིད་ཀྱི་མཛད་པའི་གཙོ་བོ་ཁམས་
གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་རིང་ལུགས་དྲི་མ་མེད་པ་འདི་ཉིད་བཤད་
སྒྲུབ་གཉིས་ཀྱི་སྒོ་ནས་འཛིན་སྐྱོང་སྤེལ་བར་མཛད་པས་༧འཇམ་མགོན་བླ་མ་ཉིད་
སླར་ཡང་རང་གི་བསྟན་པ་སྤེལ་ཕྱིར་བསམ་བཞིན་དུ་བྱོན་པ་ཞིག་ཡིན་པ་ནི་རྨོངས་ཞེན་
དང༌། ཟོལ་བསྟོད་ཙམ་མ་ཡིན་པར་དོན་ལ་གནས་པ་མངོན་སུམ་གྱི་ཚད་མས་གྲུབ་པ་
འདི་ལྟར་ལ། རང་ཉིད་ཀྱང་རྗེ་བླ་མ་འདིའི་སྐུ་གསུང་ཐུགས་ཀྱི་ཡོན་ཏན་ལ་བཅོས་མིན་
གྱི་དད་པ་ཐུན་མོང་མ་ཡིན་པ་སྐྱེས་ཏེ་ཆུང་ངུའི་དུས་སྐབས་ནས་དམ་པ་འདིའི་ཞབས་
ལ་གཏུགས་ཏེ་ཐོས་བསམ་སློབ་སྦྱོང་གི་རིམ་པ་རྣམས་བྱེད་འདོད་ནར་མར་ཡོད་ཀྱང་།
གོ་སའི་དབང་གིས་སྐབས་འགྲིག་པ་ཞིག་མ་བྱུང་རུང་། །ཆུ་སྟག་ལོ་ཡོངས་འཛིན་གྱི་
(༦ན)གོ་སར་གདན་དྲངས་པ་ནས་བཟུང་ཕོ་བྲང་དུ་གཏན་འཇགས་ཀྱིས་ཐོག་མཐའ་
བར་གསུམ་དུ་དགེ་བའི་ཟབ་ཆོས་མན་ངག་གི་བདུད་རྩི་ལ་ཅི་དགར་ལོངས་སྤྱད་ཆོག་
པའི་སྐལ་བཟང་དགའ་སྟོན་ཐོབ་ཅིང་། དམ་པ་འདི་ཉིད་ཀྱིས་སྐྱེ་བ་མང་པོའི་སྔོན་
རོལ་ནས་རྗེས་སུ་བཟུང་བའི་བག་ཆགས་ཀྱི་མཐུ་བརྟས་པས་སྐུ་གསུང་ཐུགས་ཀྱི་ཡོན་
ཏན་ལ་དད་པ་བླ་ལྷག་ཏུ་འཕེལ་ཏེ་ཐེག་མཆོག་དམ་པའི་མགོན་འདི་ཉིད་དང་མ་
འོངས་པའི་སྐྱེ་འཕྲེང་ཀུན་ཏུ་ཡང་ཙན་དན་དང་དེའི་དྲི་བཞིན་དུ་མི་འབྲལ་བའི་སྨོན་
- 5

རྒྱལ་དབང་འཇམ་དཔལ་རྒྱ་མཚོས་མཛད། །
ལམ་ཡང་འདེབས་བཞིན་པའོ། སྐུ་སྐྱེ་འདིའི་སྔ་མ་ནི་མདོ་ཁམས་ཕྱོགས་སུ་སྐུའི་སྐྱེ་བ་
བཞེས་ཏེ། ལ་སྟོད་ལྷོའི་ཕྱོགས་སུ་སྐྱེ་འགྲོ་མང་པོའི་དོན་རླབས་པོ་ཆེ་མཛད་པའི་བདག་
ཉིད་ཆེན་པོ་ཞིག་ཡིན་པ་ནི་རྗེ་ཉིད་ཀྱི་ཞལ་གྱིས་བཞེས་ཏེ། ལན་གཅིག་རྗེ་འདིའི་
འཁྲུངས་ཡུལ་གྱི་གསུང་གླེང་ཞིག་ལས་འཕྲོས་ནས་ཐུགས་ཡེངས་པའི་རྣམ་པས། གཏིང་
སྐྱེས་ཀྱི་ཟར་དེ་ངའི་སྐྱེ་ཡུལ་ཡིན་ཏེ་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་རྣམ་ཐར་
དུ་གསུངས་པ་ལྟར་སྐྱིད་པོ་རང་མེད། ཡུལ་དེ་ན་ངའི་སྐྱེ་བ་སྔ་མ་ཁམས་པའི་ཆོས་པ་
གཞན་ཕན་གྱི་ཆོ་ག་སྤྱི་དང་། ཁྱད་པར་སྨན་གྱི་ལག་ལེན་ལ་ཤིན་ཏུ་མཁས་པའི་ཨེམ་
ཆི་བྱང་ཆུབ་སེམས་དཔའ་བྱ་བ་ཞིག་བྱུང་། དེས་བཙུགས་པའི་མ་ཎི་ཆུ་བསྐོར་མང་པོ་
(༦བ)ཡོད། ང་དེའི་སྐྱེ་བ་ཡིན། ད་ལྟ་ཁམས་སོག་མང་པོ་ང་ལ་དགའ་ཚོར་བྱེད་པ་སྐྱེ་
བ་སྔོན་མའི་བག་ཆགས་ཀྱིས་ཡིན་ཞེས་ གསུངས་པ་ རྗེ་ཉིད་ཀྱི་ཞལ་ལས་དངོས་སུ་
ཐོས་ལགས། དེས་ན་རྗེ་བླ་མ་འདི་ཉིད་རང་དང་གཞན་གྱི་ཚེ་རབས་མང་པོ་མཁྱེན་པའི་
མངོན་པར་ཤེས་པ་ལ་སོགས་པ་ཡོན་ཏན་གྱི་ཚོགས་ཡོངས་སུ་རྫོགས་པའི་བདག་ཉིད་
ཆེན་པོ་བསྟན་འགྲོའི་དོན་དུ་བསམ་བཞིན་དུ་མི་ཡི་སྲིད་པ་བཟུང་བ་ཞིག་ཡིན་པ་ནི་
གོར་མ་ཆག་གོ །
རིགས་རུས་ཕུན་སུམ་ཚོགས་པར་སྐུ་ཡི་སྐྱེ་བ་བཞེས་ཚུལ།
དེ་ཡང་རྗེ་བླ་མ་རྡོ་རྗེ་འཆང་ཆེན་པོ་འདིའི་གདུང་ནི། འོད་གསལ་ལྷའི་གདུང་
མང་པོས་བཀུར་བའི་རྒྱལ་བརྒྱུད་དྲི་མ་མེད་པ་ཡིན་ཏེ། ཆོས་རྒྱལ་སྲོང་བཙན་སྒམ་པོ་
ནས་རྒྱལ་རབས་རིམ་བཞིན་བརྒྱུད་དེ་རྒྱལ་པོ་ལོག་སྤྱོད་ཅན་གྱི་མཇུག་ཏུ་བོད་ཀྱི་ཆབ་
- 6 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་དང་པོ།
སྲིད་འཁྲུགས་ནས། ཆོས་རྒྱལ་རྣམས་མངའ་རིས་སྟོད་དུ་ཆགས་པ་ལས། རྒྱལ་རབས་
འགའ་ཞིག་ནས་ཆོས་རྒྱལ་ཁྲི་ཀུན་བཟང་ཉི་ཟླ་ཞེས་བྱ་བ་བྱུང་ཞིང་། དེ་ལ་སྲས་གཙང་
དང་བློན་པོའི་བུ་མོ་ལ་སྲས་གཅིག་བྱུང་བའི་ཕྱི་མ་ལུགས་གཉིས་ཀྱི་ཤེས་བྱ་ལ་བློ་གྲོས་
ཡངས་པས་ཡབ་རྒྱལ་པོ་མཉེས་པར་བྱུང་བ་ན། སྲས་གཙང་གི་ཡུམ་དང་བློན་པོ་གཞན་
རྣམས་བགྲོས་ཏེ་གཅིག་ཤོས་ལ་མ་འཚམས་པའི་བྱ་བ་སྣ་ཚོགས་ཤིག་བྱས་པས་ཡུམ་
སྲས་གཉིས་ཡུལ་བྱོལ་ཏེ་རྟ་ནག་ས་ཁུད་དུ་ཆགས། སྟོབས་འབྱོར་ཟད་མི་ཤེས་པས་
(༧༥)ཡུལ་དེའི་སྐྱེ་བོ་རྣམས་ལ་མཁོ་དགུའི་ཡོ་བྱད་རྣམས་རང་གི་ནང་ནས་ལེན་པ་ལྟར་
ཕངས་མེད་དུ་བཏང་བས་ནང་ཞེས་མིང་དུ་ཆགས། བྲན་ཁོལ་ཡང་མང་དུ་འདུས་པས་
ཕྱིས་ས་ཁུད་ནང་པ་ཞེས་གཞུང་སའི་དྲུང་དྲག་ཏུ་གྱུར་ཏེ་རྒྱལ་པོ་ལྷ་བཟང་གི་སྐབས་
ཞབས་སྡོད་པ་དབང་དྲག་བྱ་བ་ལུགས་ཀུན་ལ་བློ་གྲོས་རྒྱས་ཤིང་། དྲག་པོའི་ལས་ལ་
དཔའ་བ་ཞིག་ཡོད་པ་དེ་ཇུན་གར་གྱི་དམག་གི་གདོང་ལེན་ལ་འདམ་དུ་ཐོན་པ་སྙིང་
སྟོབས་བརྟན་པས་ཕ་རོལ་པོ་གྲངས་མེད་བཅོམས། འདི་ལ་ཉེས་སྐྱོན་མ་བྱུང་ན་ཇུན་
གར་པ་རྣམས་ཀྱང་འདམ་ནས་སློག་ཐུབ་པ་ཡོད་འདུག་ཀྱང་སྟབས་ཉེས་པས་མེ་མདའ་
ཕོག་སྟེ་འདས། དེ་ལ་སྲས་གཙང་གཅིག་དང་། ཟུར་མོའི་བུ་ཚངས་པ་དཀར་པོ་བྱ་བ་
གཉིས་ཡོད་པ་ལས་ཕྱི་མ་འདི་ནི་རྗེ་བླ་མ་འདི་ཉིད་བསྐྱེད་པའི་ཡབ་རྗེ་དམ་པའོ། །དེ་ལྟ་
བུའི་ཡབ་དེ་ནི་ཤེས་བྱ་ཀུན་ལ་བློ་གྲོས་ཡངས་ཤིང་། ངེས་འབྱུང་དང་བྱང་ཆུབ་ཀྱི་སེམས་
ཀྱིས་ཐུགས་རྒྱུད་འབྱོངས་པས་སྐྱེ་བོ་ཀུན་ལ་ཕན་པ་ཚད་མེད་པ་མཛད་པས་ཀུན་གྱིས་
འདི་ནི་འཇིག་རྟེན་གྱི་སྤྱི་མེས་ལྷ་ཚངས་པ་ལྟ་བུར་འདུག་པས་ཚངས་པ་དཀར་པོ་ཞེས་
པའི་མཚན་དོན་དང་ལྡན་ནོ་ཞེས་གླེང་ལ། ཡུམ་ནི་ངོ་ཚ་ཁྲེལ་ཡོད་ཀྱི་གོས་ཀྱིས་ཀླུབས་
ཤིང་དད་པ་དང་གཏོང་བའི་མཐུ་ཕུལ་དུ་ཕྱིན་པ་(༧བ)ཚེ་རིང་དཔལ་འཛོམ་ཞེས་བྱ་བ་

རྒྱལ་དབང་འཇམ་དཔལ་རྒྱ་མཚོས་མཛད།
ཉིད་དོ། ཡབ་ཡུམ་དེ་གཉིས་ལ་རིགས་ཀྱི་སྲས་རྗེ་འདི་ལས་མེད་ཅིང་། རྗེ་འདི་ལྷུམས་
སུ་ཞུགས་པའི་ཚེ་ཡུམ་གྱི་མནལ་ལམ་དུ་ཉི་མའི་དཀྱིལ་འཁོར་འོད་ཟེར་དང་ལྡན་པ་
ཞིག་ཤར་ནས་རང་ཉིད་ལ་ཐིམ་པ་དང་། ཡབ་ཀྱི་མནལ་ལམ་དུ་རང་ཉིད་ཀྱི་གསོལ་བ་
འདེབས་རྟེན་སྤྱན་རས་གཟིགས་ཀྱི་སྐུ་བརྙན་ཞིག་ཡོད་ པ་ལས་འོད་ཟེར་འཕྲོས་ཏེ་
འཇིག་རྟེན་ཐམས་ཅད་སྣང་བས་ཁྱབ་པ་དང་། སྐྱེ་དགུ་ཐམས་ཅད་ཀྱིས་སྤྱན་རས་
གཟིགས་དེ་ཉིད་ལ་ཕྱག་འཚལ་བར་རྨིས་པ་སོགས་ངོ་མཚར་བའི་མཚན་ལྟས་བསམ་
གྱིས་མི་ཁྱབ་པ་བྱུང་ཞིང་། ཕྱིས་ཀྱང་ཡབ་རང་གི་མནལ་བལྟས་ལས་དཔགས་ཏེ་རྗེ་འདི་
ཐུགས་རྗེ་ཆེན་པོའི་སྤྲུལ་པར་བཞེད་དེ་དུས་སྐབས་ཀུན་ཏུ་ཐུགས་གཙིགས་ཤིན་ཏུ་ཆེ་
བར་མཛད་དོ། །ལྷུམས་སུ་ཞུགས་ནས་ཇི་སྲིད་མ་བལྟམས་གྱི་བར་དུ་ཡུམ་ཟོ་མདོག་
བདེ་ཞིང་ཁམ་ཟས་རགས་པ་ལ་མ་བརྟེན་པར་ཞག་མང་པོ་འཚོ་ཐུབ་པ་སོགས་བདེ་བ་
ཕུན་སུམ་ཚོགས་པས་དུས་འདའ་བ་བྱུང་ཞིང་། བཙའ་བའི་ཚེ་ཡུམ་ལ་གནོད་པ་མེད་
པར་སྐུ་བལྟམས་པ་དང་། བལྟམས་མ་ཐག་ནས་གཞོན་ནུ་དེ་ནི་མཛེས་ཤིང་ལྟ་ན་སྡུག་
པ་འཇིག་རྟེན་ཀུན་གྱི་མིག་གི་བདུད་རྩི་ལྟ་བུ་ཞིག་བྱུང་ངོ༌། །དེ་ལྟ་བུའི་གཞོན་ནུ་དེ་ནི་
སྔོན་གྱི་བག་ཆགས་ཀྱི་མཐུ་བརྟས་པས་རྩེད་འཇོ་སོགས་(༨ན)བྱ་བ་ཕལ་པའི་དབང་
དུ་མ་སོང་བར་ནང་དུ་ཡང་དག་འཇོག་གི་ཚུལ་མཛད་ཅིང་། བྱིས་པ་གཞན་རྣམས་ཀྱི་
ཁྲོད་དུ་བྱོན་པའི་དུས་ཉིད་ནའང་ཀུན་ཆོས་ཉན་པ་ལྟར་བསྡུས་ཏེ་རང་ཉིད་ཀྱི་མཐའ་
ལོགས་སུ་འཇོག་པར་མཛད་པས་བྱིས་པ་གཞན་རྣམས་ཀྱང་རྗེ་འདིའི་བཀའ་ལྟར་བག་
དང་ལྡན་པར་འཁོད་པ་ཞིག་ཡོད་ཅེས་གྲག་གོ །དེའི་ཚུལ་ཡང་རྗེ་ཉིད་དགུང་ལོ་བརྒྱད་
ཅུར་ཕེབས་པ་ལྕགས་ཕག་ལོ་མངོན་རྟོགས་རྒྱན་གྱི་མན་ངག་རྣམས་ཁོ་བོ་གཅིག་པུ་ལ་
མཛུབ་འཁྲིད་ཀྱི་ཚུལ་དུ་དགྱེས་བཞིན་དུ་སྩལ་བའི་སྐབས་སྔོན་གྱི་དམ་པ་མང་པོའི་
- 8

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་དང་པོ།
འཁྲུངས་ཡུལ་སོགས་མཛད་པ་དུ་མ་ཞིག་དང་། ཁོ་བོ་རང་ཆུང་དུས་ཀྱི་བགྱི་བ་ཆེ་ཕྲ་ལ་
བཀའ་འདྲི་ཞིབ་ཏུ་མཛད་བྱུང་བར་ལན་རྣམས་ཇི་བཞིན་དུ་ཕུལ་ཏེ། འོ་ན་སྐྱབས་
མགོན་བླ་མ་རིན་པོ་ཆེའི་ཡབ་ཡུམ་གཉིས་ཀྱི་རིགས་རུས་དང་མཚན། སྐུ་བལྟམས་པའི་
ལོ་རྒྱུས་རྣམས་ཇི་ལྟར་ལགས་ཞུས་པས་དུས་ལ་བབས་པར་དགོངས་ཏེ་རྗེ་རང་ཉིད་ཀྱི་
རྣམ་ཐར་ཉུང་འདུས་ཤིག་བཀའ་སྩལ་པ་རྣམས་བྱིན་རླབས་ཀྱི་ཚན་ག་ཆེ་ཁྱད་ཚིག་
སྦྱོར་སོགས་ཀྱི་བརྡས་མ་བཅིངས་པར་བླ་མའི་གསུང་ཁོ་ན་བཞིན་དུ་འགོད་པ་ལ། ཧེ་
ཧེ། ངའི་ཕ་རུས་ནི་གཙང་རྟ་ནག་གི་ས་སྨད་བྱ་བར་ས་ཁུད་ནང་པ་ཟེར་བའི་སྒེར་པ་
ཞིག་ལ་རྒྱལ་པོ་ལྷ་བཟང་གི་དུས་སུ་གཞུང་སའི་ཞབས་(༨བ)སྡོད་ཞུ་བའི་སྡེ་པ་ཞིག་བྱུང་
བ་དེ། ཡུལ་དེའི་མི་ཚང་ཤར་སྐྱ་བ་ཟེར་བའི་ནང་མ་དང་ལྐོག་ཏུ་མཐུན་པས་བུ་བཙས་
པ་ལ་ཚངས་པ་དཀར་པོ་ཞེས་མིང་བཏགས། ཡབ་སྡེ་པ་བྱང་གི་འདམ་དུ་དམག་ལ་བྱོན་
པ་ཇུན་གར་གྱི་མེ་མདའ་ཕོག་ནས་གཤེགས་པར་བརྟེན། ས་ཁུད་ནང་པས་བདག་རྐྱེན་
མ་སྤྲད་པས་ཤར་སྐྱ་བའི་མི་རིགས་ཡིན་ཁུལ་གྱིས་གནས་པ་ལས་མི་རིང་བར་དཔལ་
དཔལ་དང་དགོས་ལེགས་ཟེར་བའི་གཅུང་གཉིས་ཀྱང་བྱུང་། གཅེན་པོ་ཚངས་པ་དཀར་
པོ་དེ་ཞི་དྲག་གི་རྩལ་འཛོམ་ཞིང་བློ་གྲོས་ཤིན་ཏུ་ཡངས་པས་གཞིས་རྩེ་མངའ་ཞབས་ཀྱི་
ས་དེབ་དང་། འབངས་དྲག་ཞན་གྱི་བྱུང་བ་ཕལ་ཆེར་ཤིན་ཏུ་གསལ་བར་ཐུགས་ལ་
བཞུགས་པས་གཞུང་ལས་ལ་ཚད་མར་འཛིན་པ་ཞིག་བྱུང་། དེ་ནར་སོན་པ་ན་ལྷ་ས་སླེའུ་
ཤར་མ་བའི་སྡེ་པའི་ཞབས་ཕྱི་བྱས་ནས་སླེའུ་ཤར་མས་གཏིང་སྐྱེས་རྫོང་དཔོན་བྱེད་
སྐབས་གཉེར་པའི་ལས་ཁུར་བཟུང་སྟེ་སེམས་བཟང་པོས་གཏིང་སྐྱེས་ཕྱོགས་སུ་ཕན་པ་
མང་པོ་བྱས། དེ་སྐབས་ཟར་བྱང་སྦུག་གི་ཇོ་བོ་གསུང་བྱོན་མ་བཞུགས་པའི་ཡུལ་དེར་
གྲོང་ རིགས་རུས་དང་ལྡན་པ་ཞིག་གི་བུ་མོ་ཚེ་རིང་དཔལ་འཛོམ་ཟེར་བ་ཞིག་དང་
- 9 -

རྒྱལ་དབང་འཇམ་དཔལ་རྒྱ་མཚོས་མཛད།
འདུས་པ་ལས་ཁོ་བོ་མངལ་དུ་ཆགས། དེའི་ཚེ་བྱང་སྦུག་གི་ཉེ་འདབས་དབེན་པའི་རི་
སུལ་ཞིག་ན་ཏིང་ངེ་འཛིན་ལ་མངའ་བརྙེས་པའི་(༩ན)རྣལ་འབྱོར་པ་བཟང་པོ་ལུང་
བསྟན་ཐམས་ཅད་མངོན་ཤེས་སུ་ངེས་པ་ཞིག་བཞུགས་པ་ལ་ཕ་དེས་ཆུང་མའི་མངལ་དུ་
གནས་པ་འདི་བུ་དང་བུ་མོ་གང་དུ་འབྱུང་ཞེས་ལུང་བསྟན་ཞུས་པ་ན། རྣལ་འབྱོར་བ་
དེས་འདི་བུར་འབྱུང་། སྐྱེས་བུ་དམ་པ་ཞིག་གི་སྐྱེ་བ་ཡིན། མིང་ཡང་ཨོ་རྒྱན་ཚེ་འཕེལ་
ཞེས་ཐོགས་ཤིག་གསུངས་པ་དེ་ཁོ་ན་བཞིན་དུ་ཆུ་མོ་སྦྲུལ་གྱི་ལོ་ཧོར་ཟླ་བདུན་པའི་
ཚེས་ཉེར་བདུན་རེས་གཟའ་སྤེན་པ་རྒྱུ་སྐར་ཝ་ལ་བབས་པའི་དུས་སུ་ཨ་མ་ལས་ང་
བཙས། སྐྱེས་མ་ཐག་ཏུ་རྣལ་འབྱོར་པ་དེ་བྱོན་ནས་ཚེ་རིང་དུ་གནས་པ་དང་བསྟན་པ་
ལ་བྱ་བ་བྱེད་པའི་རྟེན་འབྲེལ་བསྒྲིགས་ཏེ་མིང་ཡང་རྣལ་འབྱོར་པས་ལུང་བསྟན་པ་
བཞིན་དུ་བཏགས་གསུང་། འོ་ན་བླ་མ་རིན་པོ་ཆེ་དམ་པའི་ཆོས་དང་མཇལ་བའི་རྐྱེན་
ཇི་ལྟ་བུས་བྱས་ཞུས་པས། དེ་ནས་ངའི་ཕ་དེ་ངེས་འབྱུང་སྐྱོ་ཤས་ཤུགས་དྲག་པས་མི་
རིང་བར་ཁྱིམ་གྱི་འདུ་འཛི་ལས་ཡིད་ལོག་སྟེ་བཀའ་བརྒྱུད་པའི་ཆོས་སྒོར་ཞུགས་ནས་
ལ་སྟོད་གྱི་ཤྲཱི་རྒྱལ་དུ་སྒྲུབ་པ་ལ་གཞོལ་བས་རྟོགས་ལྡན་བཟང་རབ་ཅིག་བྱུང་། དེའི་
རྒྱུ་མཚན་མས་ཐོས་པས་ཕ་འཇིག་རྟེན་མཐུན་འཇུག་གི་ལས་ལ་མི་འཇུག་པ་ཁོ་ཐག་
ཆོད་དེ་ཁྱོ་གཞན་ཞིག་དང་འདུས་ནས་ངེད་གསུམ་ནོར་ལོངས་སྤྱོད་གཞན་ལ་སྨོན་མི་
དགོས་པར་སྐྱིད་དུ་ཚོར་བར་གནས་ཡོད་པ་ལས། (༩བ)ནམ་ཞིག་ན་ཕ་དེས་རྒྱུ་མཚན་
རྣམས་ཐོས་པས་མི་བཟོད་པའི་ཕྲག་དོག་སྐྱེས་ཏེ་མཚམས་ནང་ནས་ཧར་འདོན་བྱས་
ནས་ཡུལ་དུ་བྱུང་སྟེ། མ་དང་ཁྱོ་གཉིས་ག་གསོད་ཟེར་བར་ཁྱོ་ནི་བྲོས་ལ་ཤོར། ངས་ཞུ་
བ་བྱས་པས་མ་ལ་གནོད་པ་མ་བྱས་ཙམ་བྱུང་། དེ་ནས་ཕ་མ་གཉིས་རྒྱུ་ནོར་ལ་བགོས་
ར་བྱས་ཏེ་སོ་སོར་གྱེས་པ་ལ། ང་ཕས་ཐོབ་ཁྲིམས་སྲོལ་ཡིན་རུང་དེ་དུས་ལོ་བཞི་པའི་
བ 10 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་དང་པོ།
སྐབས་ཡིན་གཤིས་བུ་ལ་སྤྲོ་བ་དྲིས་ཏེ་འདོད་པ་ལ་ཡོད་པ་ཞིག་བྱེད་པར་ཐག་བཅད་
འདུག་པར། ཨ་མས་སང་བུ་རང་ལ་ཕ་མ་གཉིས་སུ་ལ་མོས་ཟེར་ན་ཨ་མ་ལ་མོས་ཞེས་
ངུས་ལ་མཆོངས་ཤིག་ཟེར་ལྐོག་ཏུ་ཁ་ཏ་བྱས་བྱུང་བར་མ་ཟད། རང་ཉིད་ཀྱང་མ་ལ་མོས་
པ་ཞིག་ཡོད་རུང་། སང་འདམ་ཁ་བཏང་དུས་པའི་སར་འགྲོ་ཟེར་བ་ཞིག་ཐོན་སོང་། དེ་
ནས་ཨ་མ་སྡུག་ནས་ངུ་ཞིང་འགྲེ་ལྡོག་པ་སོགས་བྱེད་ཅིང་འདུག་པར། རྒྱུན་པར་ང་མ་
ལ་བརྩེ་བའི་ཚོད་དུ་བྱས་ན་འབྲལ་མི་ཕོད་པ་ཙམ་ཡོང་ཚོད་ཡིན་ཏེ། ཆོས་དང་མཇལ་
བའི་རྐྱེན་ཡོང་འདོད་པ་ཡིན་འདུག་པས་དེ་སྐབས་ཡ་ང་བ་གང་ཡང་མ་བྱུང་། དེ་ནས་
ཨ་མས་ཕ་ལ་ཕྱག་བཙལ་ཏེ་རབ་བུ་འདི་ན་ཕྲ་བས་མ་རང་གི་སར་འཇོག་རོགས་མཛོད། །
ཅིས་ཀྱང་མི་ཉན་པར་འཁྲིད་ན་འདི་ཤེས་ རིག་གསལ་ཞིང་ཆོས་ལ་དགའ་བ་ཞིག་
འདུག་པས་བླ་མ་བཟང་བ་ཞིག་གི་ཞབས་དྲུང་དུ་ཆོས་སྒོར་ (༡༠ན)འཇུག་གྲོགས་
མཛོད་ཅེས་ཞུ་བ་ནན་གྱིས་ཕུལ་སོང་བར། མའི་སར་འཇོག་ནི་མ་ཉན་ཆོས་དང་མཇལ་
བ་ཞིག་ངས་བྱེད་ཅེས་ཁས་བླངས་སོང་། དེ་ནས་ཁོ་བོ་ཕ་ཡུལ་དུ་ཁྲིད་བྱུང་ཡང་། ཤར་
སྐྱ་བ་དང་ཕ་གཉིས་སྐྱིད་སྡུག་ལྟོ་ལག་བྲལ་ཏེ་ལོ་མང་སོང་བས་གཞིས་ལྟེ་བ་དང་སྐྱིད་
སྡུག་གཅིག་པ་ནི་བྱེད་མ་ཉན། འོན་ཀྱང་གཅུང་གཉིས་ལ་བུ་བསྟན་འཛིན་ཟེར་བ་ཞིག་
འདུག་པ་བས་ཁོ་བོ་སྤྱང་གྲུང་འཛོམས་པས་གཞིས་འཛིན་པར་འོས་ཚུལ་གཅུང་གཉིས་
ནས་ལབ་འདུག་པ་ལ། བུ་འཚར་ན་ཕས་ཀྱང་གཞིས་བདག་ཆོག་པའི་རེ་བས་ཁས་
བླངས་སོང་བར། མ་ལ་ཞལ་གྱིས་བཞེས་པ་བཞིན་བདག་ཆོས་བྱས་ཆོག་པ་དགོས་
ཞེས་ཞུ་བ་ནན་གྱིས་ཕུལ་ཡང་བློ་འབྲིད་ཕྱོགས་ཀྱིས་ཁས་ལེན་ཙམ་ལས་མ་བྱུང་བས་
ཤིན་ཏུ་སྡུག་ཏེ་ངུས་པས། ཅི་ཟེར་ལོ་བདུན་མ་ལོན་པ་ལ་ཆོས་བྱས་མི་ཆོག་ཟེར། ལོ་
བདུན་ལོན་མཚམས་སུ་ཇུན་གར་བས་བཙུན་ཁྲལ་ཞིག་བྱུང་སོང་བར། ད་ལོ་ཡང་
- 11 -

རྒྱལ་དབང་འཇམ་དཔལ་རྒྱ་མཚོས་མཛད།
བདུན་ལོན། བཙུན་ཁྲལ་ཞིག་ཀྱང་འདུག་པས་ཆོས་བྱས་ཆོག་པ་དགོས་བྱས་པར། ཅི་
ཟེར། 
ཁྱོད་ལ་ཆོས་ཀྱི་བདག་པོ་རེ་བ་ལ་བཙུན་ཁྲལ་ལ་བཅུག་ན་རྣམ་ཐར་ངོན་པར་
འགྲོ །དུས་ལ་བབས་པ་ན་ཆོས་དང་མཇལ་བ་ཞིག་ཕས་བྱེད་ཟེར། ངའི་བསམ་པ་ལ་
ད་ཅི་དྲག་འཇིག་རྟེན་པ་མཐའ་ཚིག་བཙན་(༡༠བ)པས་མ་བོས་ན་ཨེ་དྲག ཁྱིམ་དུ་
གནས་དགོས་བྱུང་ན་ནི་ཚོང་དང་ཞིང་ལས་སོགས་བྱ་བ་ངན་པ་སྣ་ཚོགས་ཀྱི་དབང་དུ་
སོང་སྟེ་ཆོས་བྱ་ལོང་ག་ན་ཡོད། ཆོས་མེད་པར་ཚེའི་དུས་བྱས་ན་ཕྱི་མ་དམྱལ་བར་སྐྱེ་
བ་ལས་འོས་མེད་བསམ་ནས་ངུས་པས། འོ་ན་ཆོས་ཡོང་མིན་བརྟག་པ་ཞུའོ་ཟེར་ནས་
ཁྱིམ་པ་རྒས་འཁོགས་འདྲེ་བརླམས་པ་ཞིག་གི་སར་ཁྲིད་བྱུང་བ། ཆ་བྱད་དང་ཀུན་སྤྱོད་
ཚང་མར་ཞེ་ལོག་སྟེ། འདི་ལ་རང་ཉིད་གར་འགྲོ་འདིར་ སྡོད་ ཀྱི་གཏད་སོ་ ཡང་མེད་ན།
ཁོ་བོ་ལ་ཆོས་ཡོང་མིན་ཅིའི་ཕྱིར་ཤེས་བྱས་པས། དེར་ཚོགས་པ་ཀུན་ཧ་ལས་པ་ལྟར་
བྱེད་ཅིང་། འདྲེ་ཡང་ཁྲོས་ཏེ་མི་ཆུང་གཏམ་ཆེ་འདི་དམ་ཚིག་གཙང་མའི་ཚོགས་གྲལ་དུ་
མི་འོས་སོང་ཟེར། ཕྱིས་བསམ་ན་སྐྱབས་འགྲོའི་བསླབ་བྱ་དང་མཐུན་འདུག་གསུང་།
ངེས་འབྱུང་བསམ་པ་བཅོས་མིན་གྱིས་རྒྱུད་བསྐུལ་ཏེ་
ཁྱིམ་ནས་ཁྱིམ་མེད་པར་རབ་ཏུ་བྱུང་ཚུལ། །
དེ་ནས་ཐོས་བསམ་གླིང་ཆོས་ཀྱི་རྗེ་ཞལ་སྔ་ནས་ཚེ་བརྟན་རྒྱལ་མཚན་རི་ཁུད་
ཆོས་སྡེའི་ཁྲི་འདོན་ལ་ཕེབས་པའི་ཞབས་དྲུང་དུ་ཁོ་བོ་ཕས་ཁྲིད་དེ་བུ་འདི་ལ་ཆོས་སྐལ་
ཡོད་དམ་མེད་ཅེས་ཞུས་པ་ལ། ངའི་མགོ་ཐོག་ཏུ་ཕྱག་བཞག་སྟེ་བུ་ཤེས་རིག་སྤྱང་པོ།
ཆོས་བྱས་ན་བསྟན་པ་ལ་ཕན་ཐོགས་པ་ཞིག་ཡོང་ཡོང་གི་འདྲ་བ། མིང་ལ་ཅི་ཟེར་
- 12 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་དང་པོ།
གསུང་བ་ལ། ཨོ་རྒྱན་ཚེ་འཕེལ་ཟེར་ལགས་ཞུས་པས། ད་འོ་ན་ཨོ་རྒྱན་ཆོས་འཕེལ་
གྱིས། ཕྱི་བཤོལ་གྱི་དབང་དུ་སོང་ན་ཆོས་ལ་བར་ཆད་ཆེན་པོ་(༡༡ན)འདུག་པས་ངས་
སྐུ་གཅོད་པ་ཡིན། ཕུགས་ཆོས་དང་མཐུན་པའི་བདག་རྐྱེན་ང་རང་གིས་ཀྱང་བྱེད་པས་
འཕྲལ་དུ་ཆོས་སྒོར་ཆུག་ཅིག་གསུངས་ནས་གཙུག་ཕུད་བཞེས་ཏེ་ཐུགས་མཉེས་མཉེས་
མཛད། རྗེ་ཞལ་སྔ་ནས་འདི་སྐྱེ་བོ་ཐམས་ཅད་ལ་མ་བུ་གཅིག་པ་ལ་བརྩེ་བ་ལྟར་གྱི་
ཐུགས་རྗེ་ཆེན་པོ་དང་ལྡན་པ། ཡི་དམ་སྤྱན་རས་གཟིགས་ལ་གསོལ་བ་འདེབས་པ་
གཙོ་བོར་མཛད་པས་དགུང་ལོ་མཐོན་པོར་ཕེབས་ནས་ཀྱང་སྨྱུང་གནས་ཀྱི་ཆོ་ག་ལ་
ཤིན་ཏུ་འགྲུས་པར་མཛད་དེ་མཚན་ཐོག་ཐག་གཟུངས་རིང་ཐུང་རྣམས་ལྗགས་བཟླས་
སུ་མཛད་པ། ཡི་དམ་གྱི་ལྷས་ཀྱང་ཞལ་གཟིགས་པར་གྲགས་པའི་བླ་མ་ཤིན་ཏུ་བཟང་
བ་བཅས་ཕ་དང་གཉེན་རྣམས་ཀྱིས་བཀའ་གཅོག་མ་ནུས་ཏེ་ཆོས་བྱེད་པར་ཐག་ཆོད།
དེ་ནས་ང་ལ་ཤིན་ཏུ་བརྩེ་ཞིང་བཀའ་དྲིན་ཅན་ཨ་ཎི་ཚེ་དབང་ཟེར་བ་ཞིག་ཡོད་པ་དེས་
བུ་ཆོས་བྱེད་ན་ཀ་ཁ་སློབ་དགོས་ཟེར་ནས། ཀ་ཁ་དང་ཀློག་རྣམས་ཨ་ཎི་རང་གིས་
བསླབས་བྱུང་བས་རིང་པོར་མ་ཐོགས་པར་ཀློག་རབ་ཏུ་ཕྱིན་པ་ཤེས། གཞན་ཡང་ཨ་
ཎི་འདིས་ཟ་ཉལ་འགྲོ་འདུག་གི་སྤྱོད་ལམ་སོགས་ཆོས་དང་མཐུན་པའི་བསླབ་བྱ་ཚད་
མེད་པ་བྱས་པས་བཀའ་དྲིན་ཤིན་ཏུ་ཆེ་བ་ཡིན་གསུང་། དེ་ནས་ཕ་དེས་ཁོ་བོ་བཀྲ་ཤིས་
ལྷུན་པོར་ཁྲིད་ནས་དྲུང་རམས་པ་ཀུན་དགའ་ཟེར་(༡༡བ)བ་ཞིག་ལ་དགེ་རྒན་གཏད་
དེ་ཁོང་གིས་ཆོས་སྤྱོད་འཛིན་བསྐྱོར་གྱི་བསྐུལ་མ་མཛད་པས་ཟླ་བ་གསུམ་གྱི་རིང་ལ་
ཚེགས་མེད་པར་བློ་ལ་འཛིན་ཐུབ་ཅིང་། རང་ལོ་བཅུ་པ་ཆུ་ཕོ་སྟག་གི་ལོ་ཆོ་འཕྲུལ་ཟླ་
བའི་ནང་དུ་རྒྱུགས་ཕུལ། དེ་སྐབས་ཆོས་སྤྱོད་སྒྲ་དག་ཅིང་ཚིག་གསལ་བ་ཡོད་ཀྱང་
གཟུགས་ཤིན་ཏུ་ཆུང་ཞིང་བཀྲ་ཤིས་ལྷུན་པོར་ཆོས་ལ་འཇུག་རྒྱུ་རྣམས་ཀྱི་གཟུགས་
- 13 -

རྒྱལ་དབང་འཇམ་དཔལ་རྒྱ་མཚོས་མཛད།
དབྱུག་ཚད་ཀྱིས་གཞལ་བ་ཞིག་ཡོད་པས་ཕ་བློ་གཡེང་བྱེད་ཅིང་འདུག་པར། ཨ་ཎིས་
ཟོན་པ་མཐིལ་མཐུག་ཅིང་ཡུ་རྫུས་མཐོ་གང་ཙམ་ཡོད་པ་ཞིག་སྐོན་རུང་དབྱུག་ཚད་ནི་
མ་ལོང་། ཆོས་སྤྱོད་སྒྲ་དག་པར་མ་ཟད་རང་བཞིན་གྱི་གོང་མ་རྣམས་བྱམས་པ་ཞིག་
ཡོད་པས་དགེ་བསྐོས་སོགས་ཀྱིས་བསྙོན་མེད་དུ་བཞག་བྱུང་གསུང་། དེའི་ཕྱི་ཉིན་བླ་
བྲང་རྒྱལ་མཚན་མཐོན་པོའི་གཟིམས་ཆུང་བཀའ་གདམས་ཕོ་བྲང་དུ། རིགས་དང་
དཀྱིལ་འཁོར་རྒྱ་མཚོའི་མངའ་བདག་རྗེ་བཙུན་ཐམས་ཅད་མཁྱེན་པ་བློ་བཟང་ཡེ་ཤེས་
དཔལ་བཟང་པོའི་ཞལ་སྔ་ནས་ཀྱི་ཞབས་དྲུང་དུ་རབ་ཏུ་བྱུང་ཞིང་ཚིགས་སྔ་མ་དགེ་
ཚུལ་གྱི་སྡོམ་པ་ཞུས་པས་མིང་ཡེ་ཤེས་རྒྱལ་མཚན་ཞེས་འདོགས་པར་མཛད། གཞན་
ཡང་ཁོ་བོའི་ཚེ་ཡུན་རིང་དུ་གནས་པའི་རྟེན་འབྲེལ་འགྲིག་སྟེ་བཀའ་ཆོས་ཀྱི་དང་པོ་མ་
གཅིག་གྲུབ་པའི་རྒྱལ་མོའི་ལུགས་ཀྱི་(༡༢ན)ཚེ་དབང་དང་། ཚེ་སྒྲུབ་འཆི་མེད་བདུད་
རྩིའི་ཆུ་རྒྱུན་གྱི་ལུང་བཅས་ཐོབ། དེ་ནས་མི་རིང་བར་སྨན་བླ་བདེ་གཤེགས་བརྒྱད་ཀྱི་
རྗེས་གནང་དང༌། བཅོམ་ལྡན་འདས་དཔལ་གཤིན་རྗེའི་གཤེད་དགྲ་ནག་དང་གཤེད་
དམར་གཉིས་ཀྱི་དཀྱིལ་འཁོར་དུ་བཅུག་ནས་དབང་བཞི་རྫོགས་པར་སྩལ་ཏེ་གསང་
སྔགས་རྡོ་རྗེ་ཐེག་པའི་སྒོར་སྨིན་པར་མཛད། རང་གིས་ཀྱང་ཐོབ་པ་ཙམ་གྱིས་ཆོག་
པར་མ་བྱས་པར་ཁས་བླངས་པའི་དམ་ཚིག་དང་སྡོམ་པ་རྣམས་དག་པ་གལ་ཆེ་བར་
བསམས་ཏེ་བླང་བ་ལས་འདས་པའི་ལྟུང་བ་སུམ་ཅུ་སོ་དྲུག་གི་དངོས་གཞི་དང་ཕྱོགས་
མཐུན་གྱི་ལྟུང་བ་རྣམས་ལ་ཉིན་རེ་བཞིན་ཤར་སྒོམ་བྱས་ཏེ། ཟས་ལ་ལོངས་སྤྱོད་པའི་
ཚེ་ལྷམ་འབུད་པ་དང༌། ལོངས་སྤྱད་ཚར་ནས་ཆབ་ལེན་པ་དང་། དུས་མ་ཡིན་པའི་ཁ་
ཟས་ནམ་ཡང་མ་ཤོར་བ་བྱས། ལན་གཅིག་དྲུང་རམས་པ་ཀུན་དགའ་ལགས་ཀྱིས་ཕྱི་
དྲོ་བག་ཚ་སྣུམ་དང་ཆ་བསྲེས་མཆོད་ཀྱིན་འདུག་པ་ནས་ང་ལ་ཡང་སྐལ་བ་གནང་བྱུང་
- 14 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་དང་པོ།
བ། སྐྱེ་བ་ཕྱི་མ་བརྣག་དཀའ་བའི་འབྲས་བུ་མྱོང་དགོས་པར་བསམས་ནས་མི་ཞུ་བྱས་
པས་དགེ་རྒན་ཡང་ཞལ་སྐྱེངས་པ་ལྟར་མཛད། ཕྱིས་ཁོང་པས་ཀྱང་ཕལ་ཆེར་ཕྱི་དྲོ་
བཞེས་ཐུག་མི་བཞེས་ཤིང་། འགའ་རེ་ཙམ་བཞེས་སྐབས་ང་ལ་ཇ་བཟང་བ་རེ་གནང་
ནས་(༡༢བ)ཁྱོད་བསོད་ནམས་རེ་ཆེ་ཞེས་མཉེས་མཉེས་མཛད་ཀྱིན་ཡོད། གཞན་ཡང་
བྱང་ཆུབ་སེམས་པ་རིགས་པ་འཛིན་པའི་རྩ་བ་དང་ཡན་ལག་གི་དམ་ཚིག་དང་སྡོམ་པ་
དག་པ་དངོས་གྲུབ་ཀུན་གྱི་རྩ་བ་ཡིན་པར་གོ་ནས་མིག་གི་འབྲས་བུ་ལྟར་བསྲུང་བ་ལ་
ཉམས་ལེན་གྱི་མཐིལ་དུ་བྱས་པ་ཡིན་གསུང་ངོ༌། །
སྨྲས་པ། ཕུལ་བྱུང་རིགས་རུས་ལྡན་པའི་འཛིན་མའི་གཞིར། །རྒྱལ་ཀུན་མཁྱེན་
པའི་ས་བོན་རབ་བསྐྲུན་པས། །བསྟན་འགྲོའི་དབུལ་བ་སེལ་བའི་འབྲས་བུ་ཅན། །
སྔོན་མེད་དཔག་བསམ་དབང་བོ་འདི་བལྟམས་སོ། །ཀུན་དགའི་བཞིན་ལྡན་རྒྱལ་སྲས་
གཞོན་ནུ་ཁྱོད། །ཁྱིམ་གྱི་རྩེ་དགར་སྤྱོད་པའི་དུས་ན་ཡང་། །སྔོན་གོམས་བག་ཆགས་
མཛའ་བས་མ་བཏང་བའི། །བག་ཡོད་གོས་ཀྱིས་མཛེས་པ་འདི་རྨད་བྱུང་། ། མི་བཟད་
ཉེས་བརྒྱའི་འབྱུང་ཁུངས་ཁྱིམ་གྱི་གནས། །བཟོད་དཀའི་སྡུག་བསྔལ་བརྒྱུད་མར་
བསྐྱེད་པ་ལ། །གཏིང་ནས་ཞེན་ལོག་སྐྱོ་ཤས་དྲག་པོ་ཡིས། །ཚངས་སྤྱོད་དཔལ་གྱི་
དངོས་པོ་མཆོག་དེ་ནོད། དཔལ་ལྡན་བླ་མ་དམ་པ་རིགས་དང་དཀྱིལ་འཁོར་རྒྱ་མཚོའི་
མངའ་བདག་བཀའ་དྲིན་གསུམ་ལྡན་ཡོངས་འཛིན་པཎྜི་ཏ་ཆེན་པོ་རྗེ་བཙུན་ཡེ་ཤེས་
རྒྱལ་མཚན་དཔལ་བཟང་པོའི་སྐུ་གསུང་ཐུགས་ཀྱི་རྟོགས་པ་བརྗོད་པ་ཐུབ་བསྟན་པདྨོ་
འབྱེད་པའི་ཉིན་བྱེད་ཅེས་(༡༣ན)བྱ་བ་ལས། ཆོ་འབྲང་བཙུན་པའི་རིགས་ལས་སྐུ་
བལྟམས་ཤིང་རབ་ཏུ་བྱུང་ནས་སྡོམ་པ་གསུམ་གྱི་བཅས་མཚམས་དག་པར་མཛད་པའི་
རྟོགས་བརྗོད་དེ་སྐབས་དང་པོའོ། །
- 15 -

རྒྱུ ;རྒྱལ་དབང་འཇམ་དཔལ་རྒྱ་མཚོས་མཛད།
ཆོས་གྲྭ་ཆེན་པོ་བཀྲ་ཤིས་ལྷུན་པོར་མཁས་གྲུབ་ཀྱི་བླ་མ་མང་པོའི་ཞབས་ལ་
གཏུགས་ཏེ་གཞུང་ལུགས་རབ་འབྱམས་ལ་ཐོས་པའི་
སྒྲོ་འདོགས་གཅོད་པར་མཛད་ཚུལ།
དེ་ནས་ཡང་འདི་ལྟར་བརྗོད་པར་བྱ་སྟེ། སྐྱེས་བུ་དམ་པ་བསམ་བཞིན་དུ་སྐྱེ་བ་
བཞེས་པ་རྣམས་ལ་ནི་བསྟན་པ་དང་སེམས་ཅན་གྱི་དོན་ལས་གཞན་པའི་མཛད་པ་
མེད་དོ། །དེ་ཡང་གདུལ་བྱ་རྣམས་ཀྱི་ཁམས་དང་བསམ་པ་ལ་གཟིགས་ཏེ་ལ་ལར་
རྒྱལ་པོའི་ཚུལ་དང་། ལ་ལར་བློན་པོ། གཞན་ཡང་དགེ་སྦྱོང་དང་། བྲམ་ཟེ་དང་། པཎྜི་
ཏ་དང༌། གདུལ་བྱའི་དོན་དུ་འགྱུར་ན་དུད་འགྲོའི་རྟེན་བཟུང་ནས་ཀྱང་བསྟན་འགྲོའི་
དོན་མཛད་པ་ལས། སྐབས་འདིར་སྡོམ་པ་གསུམ་གྱིས་ཕྱུག་པའི་དགེ་སྦྱོང་གི་ཆ་བྱད་
བཟུང་སྟེ་ཐོས་བསམ་སྒོམ་གསུམ་དང་འཆད་རྩོད་གསུམ་གྱི་སྒོ་ནས་བསྟན་པ་དང་
སེམས་ཅན་གྱི་དོན་མཛད་པ་སྐབས་སུ་བབས་པར་གྱུར་ཏོ། །དེ་ཡང་མདོ་སྡེ་རྒྱན་ལས།
འདི་ན་དང་པོར་ཐོས་ལ་བརྟེན་ནས་ཚུལ་བཞིན་ཡིད་ལ་བྱེད་པ་འབྱུང་། །ཚུལ་བཞིན་
ཡིད་ལ་བྱེད་པ་གོམས་ལས་ཡང་དག་དོན་ཡུལ་ཡེ་ཤེས་འབྱུང་། །ཞེས་གསུངས་པ་
ལྟར། དང་པོར་གསུང་རབ་ཀྱི་དོན་ལ་མང་དུ་ཐོས་པ་བཙལ། དེ་ནས་ཐོས་པའི་དོན་
རྣམས་ལ་བསམ་བྱུང་གི་ངེས་ཤེས་བསྐྱེད། (༡༣བ)དེ་ནས་ཇི་ལྟར་ངེས་པའི་དོན་རྣམས་
རྒྱུད་ལ་སྦྱར་ཏེ་བསྒོམས་པ་ལས་ཡང་དག་པའི་དོན་ཇི་བཞིན་ངེས་པའི་རྟོགས་པ་ཁྱད་
པར་ཅན་སྐྱེ་བར་གསུངས་པའི་ཚུལ་ལ་ཐུགས་ངེས་ཆེན་པོ་འཁྲུངས་ཤིང་། དེ་ཡང་བཀའ་
དང་བསྟན་བཅོས་གང་ལ་ཐོས་བསམ་བྱེད་ཀྱང་སངས་རྒྱས་ནས་བཟུང་སྟེ་དམ་པ་བར་
མ་ཆད་པ་ལས་བརྒྱུད་པའི་མན་ངག་མངའ་བའི་དགེ་བའི་བཤེས་གཉེན་ཞིག་ལ་བརྟེན་
- 16 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གཉིས་པ།
ནས་དེས་ཇི་ལྟར་བསྟན་པ་ལྟར་བྱ་དགོས་པར་དགོངས་ཏེ་ཞལ་སྔ་ནས་ཚེ་བརྟན་རྒྱལ་
མཚན་དང་། རྡོ་རྗེ་འཛིན་པ་ཛྙཱ་ན་ཤཱི་ལ་སོགས་པ་དམ་པ་དུ་མའི་ཞབས་ལ་གཏུགས་ཏེ་
རྒྱུད་སྡེ་བཞིའི་དབང་རྗེས་གནང་མང་པོ་དང༌། ཆོས་སྤྱོད་རབ་གསལ། བླ་མ་མཆོད་པ།
ཕྱག་ཆེན་རྩ་འགྲེལ། ཤེ་ཡ་ལ་སོགས་པ་མདོ་རྒྱུད་བསྟན་བཅོས་ གྲངས་མང་པོ་ཞིག་
གི་ལུང་མན་ངག་དང་བཅས་པ་རྣམས་མངོན་ཆུང་གི་སྒོ་ནས་རིམ་བཞིན་དུ་གསན་
ཅིང་། གང་གསན་པ་རྣམས་ཀྱང་ཐུགས་ཉམས་སུ་བསྟར་བས་ཐུགས་རྒྱུད་ལ་ཡོན་ཏན་
མཐའ་དག་སྤུངས་པ་བཞིན་དུ་གྱུར་ཏོ། །
དེའི་ནང་ནས་ཀྱང་རྗེ་བདག་ཉིད་ཆེན་པོའི་རྟོགས་བརྗོད་ལས། བྱང་ཕྱོགས་
འདི་ན་ཚད་མའི་གཞུང་ལུགས་ལ། ། སྦྱངས་དང་མ་སྦྱངས་དུ་མས་མགྲིན་གཅིག་ཏུ། །
མདོ་དང་སྡེ་བདུན་ཀུན་ལ་བྱང་ཆུབ་ཏུ། །བགྲོད་པའི་ཉམས་ལེན་རིམ་པ་ཡོད་(༡༤ན)
མིན་ཟེར། །འཇམ་པའི་དབྱངས་ཀྱིས་ཕྱོགས་གྱི་གླང་པོ་ལ། །དངོས་སུ་འདི་རྩོམས་
འདི་ནི་མ་འོངས་དུས། །འགྲོ་བ་ཀུན་གྱི་མིག་ཏུ་འགྱུར་རོ་ཞེས། །གསུང་གི་གནང་བ་
སྩལ་པའང་ཚད་མར་བྱེད། །དེ་ནི་མི་རིགས་སྨྲ་བའི་ཕུལ་བྱུང་དུ། །མཐོང་ནས་ལྷག་
པར་ཚུལ་དེར་དཔྱད་པ་ན། །ཚད་མ་ཀུན་ལས་བཏུས་པའི་མཆོད་བརྗོད་དོན། །ཚད་མ་
གྲུབ་པར་ལུགས་འབྱུང་ལུགས་ལྡོག་གིས། །རྣམ་གྲོལ་དོན་དུ་གཉེར་ལ་བཅོམ་ལྡན་
འདས། །ཚད་མར་བསྒྲུབས་ཤིང་དེ་ལས་དེ་ཡི་ནི། །བསྟན་པ་ཁོ་ན་ཐར་འདོད་འཇུག་
ངོགས་སུ། །ངེས་པ་གཏིང་ནས་རྙེད་པས་ཐེག་གཉིས་ཀྱི། །ལམ་གྱི་གནད་ཀུན་འདྲིལ་
བར་རིགས་ལམ་ནས། །ལེགས་པར་ཐོན་པས་ལྷག་པར་དགའ་བ་རྙེད། །ཅེས་བསྔགས་
པ་ལྟར། ཚུལ་གསུམ་པའི་རྟགས་ཡང་དག་ལ་བརྟེན་ནས་ཐེག་པ་གཉིས་ཀྱི་ལམ་
འབྲས་བུ་དང་བཅས་པ་རིགས་པའི་ལམ་ནས་གཏན་ལ་འབེབས་ཚུལ་གྱི་གནད་ཕྱིན་
ཅི་མ་ལོག་པར་སྟོན་པ་ཚད་མ་སྡེ་བདུན་མདོ་དང་བཅས་པའི་གཞུང་ལུགས་ལ་ཐུགས་
- 17 -

རྒྱལ་དབང་འཇམ་དཔལ་རྒྱ་མཚོས་མཛད།
སྦྱོང་མཛད་བཞེད་དེ། 
ཐོག་མར་རིགས་པའི་སྒོ་འབྱེད་བསྡུས་གཞུང་རྣམས་ལ་སྦྱངས་པ་
མཐར་ཕྱིན་པར་མཛད་ཅིང་། དེ་ནས་རྣམ་འགྲེལ་གྱི་ཐལ་འཕྲེང་དང་། སྤྱི་དོན་རྣམས་
ཐུགས་ལ་བཟུང་སྟེ་བགྲོ་གླེང་ལ་བརྩོན་པར་མཛད་པས་རིང་བོར་མ་(༡༤བ)ཐོགས་
པར་མཁས་པའི་ཕུལ་དུ་གྱུར་ཏེ་སྒྲུབ་ངག་ཡང་དག་དང་རྟགས་སྦྱོར་ཡང་དག་གི་སྒོ་
ནས་སངས་རྒྱས་བཅོམ་ལྡན་འདས་ཀྱི་བསྟན་པ་སྐྱོན་མེད་དུ་སྒྲུབ་ཅིང་མན་ངག་གི་
གནད་རྣམས་སྐལ་ལྡན་ཐར་འདོད་ཡོངས་ལ་འདོམས་པ་དང་། རིགས་པའི་མཚོན་རྣོན་
གྱི་ཐལ་ངག་གིས་རྒོལ་བ་གཞན་གྱི་ཐེ་ཚོམ་གྱི་དྲ་བ་མཐའ་དག་བསལ་ཏེ་གཞུང་དོན་
རྣམས་བདེ་བླག་ཏུ་རྟོགས་ནུས་པའི་བློ་གྲོས་ཀྱི་སྣང་བ་བསྐྱེད་པར་མཛད་པས་ཀུན་
གྱིས་འདི་ནི་སྔོན་སྦྱངས་ཀྱི་དམ་པ་ཁྱད་དུ་འཕགས་པ་ཞིག་གོ་ཞེས་མགྲིན་གཅིག་ཏུ་
གླེང་ངོ༌། །
དེའི་ཚུལ་ཡང་། འོ་ན་བླ་མ་རིན་པོ་ཆེས་མཚན་ཉིད་ཀྱི་གཞུང་ལ་གསན་སྦྱོང་ཇི་
ལྟར་མཛད་ཞུས་པས། ཞལ་སྔ་ནས་ཚེ་བརྟན་རྒྱལ་མཚན་གྱི་བཀའ་དྲིན་ལ་བརྟེན་ཏེ་
རྣམ་འགྲེལ་གྱི་གཞུང་ལ་ཐོས་པ་ཅུང་ཟད་བྱས་པ་ཡིན། དེ་ཡང་ཐོག་མར་བསྡུས་གྲྭ་ལ་
སྦྱོང་དགོས་པས་ཞལ་སྔ་ནས་ཀྱིས་སྔ་དགོང་གཉིས་སུ་བསྡུས་གྲྭ་ནས་འཛིན་ཆོས་སུ་
གནང་བ་རྣམས་ཁྲལ་ཆོས་སུ་མ་སོང་བར་བློ་ལ་བཟུང་སྟེ་རྩོད་པའི་ཐོག་ཏུ་སློབ་སྐྱེད་
ཐོན་པ་བྱས། ཡོངས་ཀྱི་དགེ་བའི་བཤེས་གཉེན་དཀའ་ཆེན་ཡེ་ཤེས་ཐོགས་མེད་བྱ་བ་
ཀློག་པའི་སློབ་དཔོན་དུ་བསྟེན་ནས་བློ་རྟགས་དང་མཚན་མཚོན་སོགས་བསྡུས་གཞུང་
རྣམས་ལ་ལེགས་པར་སྦྱངས་པས་རྩོད་པ་བཟང་རབ་བྱུང་བ་ལ་བརྟེན་(༡༥ན)ཞལ་སྔ་
ནས་ཀྱིས་རིགས་འབྲིང་དུ་འགྲོ་དགོས་བཀའ་གནང་བ་བཞིན་ཕྱིན། དེར་ཡང་རྟ་ནག་
དགེ་འདུན་བློ་བཟང་གི་ཡིག་ཆའི་སྟེང་ནས་ཚད་མའི་གཞུང་ལུགས་ལ་རིགས་ལུང་ཕུ་
ཐག་ཆོད་པ་བགྱིས་པས་གཞན་དག་གིས་མཁས་པའི་གྲས་སུ་བྱེད་འདུག་གཤིས་ཐོས་
- 18 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གཉིས་པ།
བསམ་གླིང་དུ་དམ་བཅའ་ཆེན་མོ་ཡང་བཞག །ཁྱད་པར་རྣམ་འགྲེལ་ལེའུ་བཞིའི་ཐལ་
འཕྲེང་ཡོངས་རྫོགས་བློ་ལ་བཟུང་ནས་པཎ་ཆེན་ཐམས་ཅད་མཁྱེན་པ་ཆེན་པོར་སྒྲུབ་
པའི་མཆོད་སྤྲིན་དུ་དམིགས་ཏེ་རྒྱུགས་ཕུལ་བས་ཤིན་ཏུ་མཉེས་ཏེ་དམ་ཚིག་མི་འགྱུར་
བའི་མདུད་པ་བཟང་བ་དང་ལྷ་རྫས་ཀྱི་སྤུ་དར། ལྗོན་ཇ་སྦག །སྣམ་ཕྲུག་དམར་པོའི་
བན་གཟན་ཆ་ཆེན་ལེགས་པ་གཅིག་བཅས་གསོལ་རས་སུ་སྩལ། སླར་ཡང་རིགས་གྲྭ་
ཆེན་པོར་འགྲོ་དགོས་བཀའ་ཕེབས་པ་བཞིན་ཕྱིན། དེར་ཡང་ཆོས་ཀྱི་གྲགས་པའི་
ལེགས་བཤད་རྨད་དུ་བྱུང་བ་ཚད་མ་སྡེ་བདུན་དུ་གྲགས་པའི་གཞུང་འགྲེལ་པ་དང་
བཅས་པ་ལ་བལྟ་རྟོག་ཞིབ་ཏུ་བྱས་ཤིང་། ཁྱད་པར་རྒྱས་པའི་བསྟན་བཅོས་ཚད་མ་རྣམ་
འགྲེལ་དང་། དེའི་དགོངས་པ་ཕྱིན་ཅི་མ་ལོག་པར་འགྲེལ་པ་རྒྱལ་ཚབ་དར་མ་རིན་ཆེན་
གྱིས་མཛད་པའི་རྣམ་བཤད་ཐར་ལམ་གསལ་བྱེད་གཉིས་བློ་ལ་བཟུང་སྟེ་རིགས་པའི་
དཀའ་གནད་རྣམས་ལ་མཁས་མང་འདུས་པའི་དབུས་སུ་(༡༥བ)མཐའ་ཆོད་པར་སྦྱངས།
རང་ལོ་བཅོ་བརྒྱད་པ་ལྕགས་ཁྱི་ལོ་སྐྱིད་གྲོང་ནས་གྲུབ་པའི་དབང་ཕྱུག་བློ་བཟང་རྣམ་
རྒྱལ་ཕེབས་ཏེ་རྣམ་འགྲེལ་རྩ་བ་དང་། དབུ་མ་འཇུག་པ་གཉིས་ཀྱི་ལུང་། བློ་སྦྱོང་དང་ལམ་
རིམ་གྱི་འཁྲིད་མན་ངག་དང་བཅས་པ་ཞིབ་ཏུ་གནང་བ་རྣམས་དོན་གཉེར་ཆེན་པོས་
ཞུས། ཁྱད་པར་ཚད་མའི་དོན་ལམ་གྱི་རིམ་པར་སྒྲིལ་ཏེ་གཞུང་དོན་གདམས་ངག་ཏུ་
འཁྱེར་ལུགས་ཀྱི་ཟབ་འཁྲིད་མཐའ་ཡས་པ་སྩལ་ཅིང་། རང་ངོས་ནས་ཀྱང་ཁ་ཕྱི་བལྟར་
མ་སོང་བར་སློབ་གཉེར་བྱས་པ་རྣམས་རང་རྒྱུད་ལ་ཕན་པའི་ཐབས་ཁོ་ནར་བསྒྱུར་
བས་ཐར་ལམ་གསལ་བྱེད་ཀྱི་ཚིག་རེ་རེ་ནས་རང་སེམས་འདུལ་བ་ལ་མེད་དུ་མི་རུང་
བའི་ཐབས་ཤ་སྟག་ཏུ་གོ་ཞིང་། ཕྱིས་མཁས་མང་སྟོང་གི་དབུས་སུ་གཞུང་འདི་ཉིད་
མཐིལ་ཕྱིན་པ་ཞིག་འཆད་བསམ་པ་ཡིན་ཏེ་ང་ན་སོ་རྒས་སོང་གསུང་། དེ་ནས་རང་ལོ་
བཅུ་དགུ་པའི་ལོ་ཕུར་བུ་ལྕོག་ནས་རྗེ་བཙུན་རྩ་བའི་བླ་མ་ངག་དབང་བྱམས་པ་དཔལ་
- 19 -

རྒྱལ་དབང་འཇམ་དཔལ་རྒྱ་མཚོས་མཛད།
བཟང་པོ་ཕེབས་ཏེ་བཀྲས་ལྷུན་བདེ་ལེགས་ཁང་གསར་དུ་ས་གསུམ་གྱི་སྒྲོན་མེ་གཅིག་
པུ་བྱང་ཆུབ་ལམ་རིམ་ཆེན་མོའི་བཤད་ལུང་དང༌། བྱང་ཆུབ་བདེ་ལམ། བླ་མ་མཆོད་
པ་བདེ་སྟོང་དབྱེར་མེད་མ། ཕྱག་ཆེན། སྙིང་པོ་དོན་གསུམ་རྣམས་ཀྱི་འཁྲིད་སྙན་བརྒྱུད་
ཀྱི་མན་ངག་དང་བཅས་(༡༦ན)པ། ནམ་མཁའ་སྒོ་འབྱེད་ཀྱི་དབང་དང་། གཅོད་ཀྱི་
འཁྲིད། བླ་མ་མཆོད་པའི་ཆོ་ག་རྨད་བྱུང་ཀུན་བཟང་མའི་ལུང་སོགས་ཟབ་ཆོས་མཐའ་
ཡས་པ་ཞུས། གང་ཐོས་པ་རྣམས་ལག་ལེན་ལ་བཏབ་སྟེ་གནས་ཁང་བྱི་དོར་བྱ་ཚུལ།
སྐུ་གསུང་ཐུགས་རྟེན་དཀྲམ་ཚུལ། མཆོད་པ་བཤམ་ཚུལ་སོགས་མན་ངག་བཞིན་བྱས་
ཏེ་བསག་སྦྱང་གི་གནད་བསྡུས་པ་ཡན་ལག་བདུན་པ་མཎྜལ་དང་བཅས་པ་ལ་འབད་
པས་དགེ་སྦྱོར་འཕེལ་ཞིང་སློབ་གཉེར་ཡང་དགའ་རབ་བྱུང་། རང་ལོ་ཉེར་གཉིས་པའི་
ལོ་བྱམས་མགོན་བླ་མ་རིན་པོ་ཆེ་བཀྲ་ཤིས་ལྷུན་པོར་ཕེབས་ཏེ་ལམ་རིམ་ཆེན་མོའི་
ཟུར་བཤད་དང་། གཏོར་མ་བརྒྱ་རྩ། དགའ་ལྡན་ལྷ་བརྒྱ་མ། བློ་སྦྱོང་དོན་བདུན་མ་
སོགས་ཀྱི་འཁྲིད་དང་། ཁྱད་པར་ལམ་རིམ་བདེ་ལམ་གྱི་འཁྲིད་ཤིན་ཏུ་རྒྱས་པ་མན་
ངག་གིས་བརྒྱན་པ་ཞིག་སྩལ་ཏེ། དེ་ལྟ་བུའི་མན་ངག་རྣམས་ཚེ་འདིའི་བྱ་བྱེད་བློས་
བཏང་སྟེ་དབེན་པའི་གནས་སུ་ཉམས་སུ་བླངས་ན་རང་གཞན་གྱི་དོན་ཆེན་པོ་འགྲུབ་
ལུགས་ཀྱི་ཞལ་ཏ་ཡང་ཞིབ་རྒྱས་སུ་ཕེབས་གསུང་ངོ༌། །གཞན་ཡང་འདི་ལྟར་ཐོས་ཏེ་
རྣམ་འགྲེལ་གྱི་གཞུང་ལ་ཐུགས་སྦྱོང་མཛད་པའི་རིགས་པ་དེ་ཉིད་ཀྱི་མཐུ་ལ་བརྟེན་
ནས་ཤེར་ཕྱིན་གྱི་མདོ་སྡེ་རིན་པོ་ཆེའི་དངོས་བསྟན་སྟོང་ཉིད་གཙོ་བོར་སྟོན་(༡༦བ)པ
དབུ་མའི་གཞུང་དང༌། སྦས་དོན་མངོན་རྟོགས་གཙོ་བོར་སྟོན་པ་ཕར་ཕྱིན་གྱི་གཞུང་
དང༌། ཡོན་ཏན་ཐམས་ཅད་ཀྱི་གཞི་མ་བསླབ་ཁྲིམས་གཙོ་བོར་སྟོན་པ་འདུལ་བའི་
གཞུང་དང་། རང་དང་སྤྱིའི་མཚན་ཉིད་གཙོ་བོར་སྟོན་པ་མངོན་པའི་གཞུང་རྣམས་ཀྱི་
རྩ་བ་རྣམས་ཐུགས་ལ་བཟུང་སྟེ་གཞུང་སོ་སོའི་འགྲེལ་པ་དང་སྦྱར་ནས་ཐུགས་སྦྱོང་
• 20 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གཉིས་པ།
ཞིབ་ཏུ་མཛད་ཅིང་། དེ་ཡང་འཛིན་གྲྭའི་དབང་གིས་མངོན་ཆེ་བ་མཛད་མ་ཐུབ་ཀྱང་
གཞུང་སོ་སོའི་རྩ་བ་དང་འགྲེལ་པ་རྣམས་དཀའ་ཆེན་ཡེ་ཤེས་ཐོགས་མེད་དང་། ཞལ་
སྔ་ནས་ཚེ་བརྟན་རྒྱལ་མཚན། གྲུབ་དབང་བློ་བཟང་རྣམ་རྒྱལ་གསུམ་ལ་མཛུབ་འཁྲིད་
ཀྱི་ཚུལ་དུ་གསན། དྲུང་རམས་པ་བསོད་ནམས་སོགས་སྐུ་ཐོག་མཉམ་པའི་དགེ་བཤེས་
འགའ་ཞིག་ལའང་ཁས་ལེན་བསྐོར་ཏེ་ཞིབ་ཏུ་སྦྱོང་བར་མཛད་པས་འདི་ནི་བསྟན་པ་
ཐམས་ཅད་ལ་མཁས་པའི་བདག་ཉིད་ཆེན་པོ་ཞིག་གོ་ཞེས་པའི་གྲགས་པའང་ཐོབ་བོ། །
དེའི་དུས་སུ་དམ་པ་འདི་ཉིད་གཞུང་ལུགས་ཀུན་ལ་ཐུགས་སྦྱོང་མཛད་ཅིང་། བླ་མ་དམ་
པ་རྣམས་ལས་མན་ངག་རྣམས་བུམ་པ་གང་བྱོའི་ཚུལ་དུ་གསན་ནས་ཉམས་བཞེས་ལ་
འགྲུས་པར་མཛད་པས་འགྲོ་བ་ལྷ་དང་བཅས་པའི་མ་འདྲིས་པའི་མཛའ་བཤེས་ཆེན་
པོར་འགྱུར་བ་ནག་པོའི་རྩ་ལག་དགའ་རབ་དབང་ཕྱུག་དཔུང་དང་བཅས་(༡༧ན)པས་
མ་བཟོད་དེ་དམ་པ་འདི་ལ་བསྡིགས་ཤིང་མཐོ་འཚམ་པ་སྣ་ཚོགས་ཀྱིས་བར་ཆད་བརྩམས་
པ་ན། རྗེ་འདིས་གཞན་ཕན་གྱི་སེམས་དང་གནས་ལུགས་རྟོགས་པའི་ལྟ་བ་ཟུང་དུ་
འབྲེལ་བའི་སྒོ་ནས་ལྷག་པའི་ལྷ་ལ་གསོལ་བ་འདེབས་པར་མཛད་པས་བར་ཆད་ཀྱི་
མཚན་མ་རང་ཞི་ལ་སོང་བ་ཡིན་ཏེ། ལན་གཅིག་རྗེའི་ཞལ་ནས། ང་ཅག་སློབ་གཉེར་
བྱེད་པའི་སྐབས་བཀྲ་ཤིས་ལྷུན་པོ་ད་ལྟའི་དུས་ཀྱི་ལོངས་སྤྱོད་ཆེན་པོ་འདི་འདྲ་མེད་དེ་
བཤད་སྒྲུབ་འཕེལ་པོ་ཡོད། སྔ་ཆོས་དང་དགོང་ཆོས་གཉིས་ཆག་མེད་ཀྱི་ཐོག་ཏུ་སྐུ་
རིམ་གྲོལ་ནས་ཀྱང་ནམ་ཕྱེད་ཙམ་རིགས་ལུང་བྱེད་དགོས། ང་ནི་དེ་ནས་ཀྱང་སྐལ་
བཟང་ཁྱམས་ར་ཆེན་མོར་བརྒྱ་ཕྱག་རེ་བཙལ། དེ་ནས་དབྱེན་བཟླུམས་མཆོད་རྟེན་ལ་
སྐོར་བ་ཁ་ཤས་རེ་བྱས། དེ་ནས་བར་སྐོར་བྱས་ཏེ་ཤག་ཏུ་འགྲོ་གིན་ཡོད་པ་ལ། དབྱར་
གྱི་དུས་ཤིག་ཆར་མུན་འཐིབས་ཏེ་གདོང་གི་ལམ་ཡང་མི་མཐོང་བ་ལ་ལྷུན་པོ་རྩེ་པའི་སྤྱི་
ཁང་གི་འགྲམ་ན་ལུས་གཅིག་ལ་མགོ་བརྙན་གཉིས་ཡོད་པ་བཙུན་ཆུང་གི་རྣམ་པ་ལྟ་བུ་
-21 -

རྒྱལ་དབང་འཇམ་དཔལ་རྒྱ་མཚོས་མཛད།
ཞིག་ང་ལ་ཁ་ཚག་བྱེད་ཅིང་འདུག་པར་རྣམ་རྟོག་གང་ཡང་མ་བྱུང་། དེ་ནས་ཕར་ཙམ་ ་
ཕྱིན་པས་སྐུ་གདུང་ཤར་མའི་འགྲམ་ན་མི་ནག་པོ་ལུས་བོང་ཆེ་བ་འཇིགས་སུ་རུང་བ་
ཞིག་མིག་བགྲད་དེ་མཆེ་བ་གཙིགས་(༡༧བ)ནས་ང་ལ་བསྡིགས་པ་ལྟར་བྱེད་ཀྱིན་
འདུག་པར་བར་ཆད་ཀྱི་མཚན་མར་གོ་ནས་སྒྲོལ་མའི་རྣལ་འབྱོར་ལ་གནས་ཏེ་ཏཱ་རེའི་
སྔགས་དང་གདུགས་དཀར་གྱི་གཟུངས་ཤིག་བཟླས་པས་རང་བཞིན་གྱི་ཞི་སོང་གསུང་།
ཕྱིས་ཀྱང་རྗེ་བླ་མ་ཉིད་ལ་ཆེད་དམིགས་ཀྱི་ཞབས་བརྟན་སྒྲུབ་དགོས་པ་དང་། བསྟན་པ་
སྤྱི་རིམ་གལ་ཆེ་དམིགས་བསལ་མཛད་དགོས་བྱུང་ན་ལྷ་མོ་སྒྲོལ་མ་འདི་ཚེ་རབས་སྔོན་
ནས་བསྟེན་པའི་ལྷ་ཡིན་གསུངས་ཏེ་སྒྲོལ་བསྟོད་འབུམ་ཕྲག་རེ་ཙམ་དང་། བཅོམ་ལྡན་
གདུགས་དཀར་མོ་འདི་པཎ་ཆེན་བློ་བཟང་ཡེ་ཤེས་ཀྱིས་གནང་བའི་ལྷག་པའི་ལྷ་ཡིན་
གསུངས་ཏེ། གདུགས་དཀར་གྱི་མདོ་ཁྲི་ཕྲག་རེ་ཙམ་གྲངས་གསོག་མཛད་པ་ཞིག་ཡོད་
དོ། །
སྨྲས་པ། མཁས་གྲུབ་བྱེ་བའི་འབྱུང་གནས་ཆོས་གྲྭ་ཆེར། །རྒྱ་ཆེན་གཞུང་ལ་
སྦྱངས་པ་མཛད་བའི་ཚེ། །ལེགས་བཤད་ཚ་ཟེར་འཕྲོ་བའི་ང་རོ་ཡིས། །སྨྲ་ངན་ཝ་སྐྱེས་
མཐའ་དག་སྐྲག་པར་མཛད། །དུས་གསུམ་རྒྱལ་བ་ཀུན་གྱི་གདུང་འཚོབ་མཆོག །
བཤེས་གཉེན་བསམ་འཕེལ་ནོར་བུ་དབང་གི་རྒྱལ། །གང་གི་གཙུག་གི་རྒྱན་དུ་མངོན་
བསྟེན་པས། །ཇི་ལྟར་འདོད་པའི་རེ་བ་ཅི་ཡང་གྲུབ། །མཐའ་ཡས་ཤེས་བྱའི་མཁའ་ལ་
རབ་འཕགས་པའི། །བློ་གྲོས་དཀྱིལ་འཁོར་རྒྱས་པའི་ཚ་ཟེར་གྱིས། །བློ་གསལ་བུང་བ་
ཀུན་གྱི་ཉེར་(༡༨ན)འཚོའི་གཞི། །ཐུབ་བསྟན་པདྨོའི་ཚལ་རབ་རྒྱས་པར་མཛད། །
དཔལ་ལྡན་བླ་མ་དམ་པ་རིགས་དང་དཀྱིལ་འཁོར་རྒྱ་མཚོའི་མངའ་བདག་བཀའ་དྲིན་
གསུམ་ལྡན་ཡོངས་འཛིན་པཎྜི་ཏ་ཆེན་པོ་རྗེ་བཙུན་ཡེ་ཤེས་རྒྱལ་མཚན་དཔལ་བཟང་
པོའི་སྐུ་གསུང་ཐུགས་ཀྱི་རྟོགས་པ་བརྗོད་པ་ཐུབ་བསྟན་པདྨོ་འབྱེད་པའི་ཉིན་བྱེད་ཅེས་
- 22 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གཉིས་པ།
བྱ་བ་ལས། ཆོས་གྲྭ་ཆེན་པོ་བཀྲ་ཤིས་ལྷུན་པོར་མཁས་གྲུབ་ཀྱི་བླ་མ་མང་པོའི་ཞབས་
ལ་གཏུགས་ཏེ་གཞུང་ལུགས་རབ་འབྱམས་ལ་ཐོས་པའི་སྒྲོ་འདོགས་གཅོད་པར་མཛད་
པའི་རྟོགས་བརྗོད་དེ་སྐབས་གཉིས་པའོ། །
-23

རྒྱལ་དབང་འཇམ་དཔལ་རྒྱ་མཚོས་མཛད།
ཐོས་དོན་རྣམས་ཉམས་སུ་ལེན་ཕྱིར་དབེན་པའི་
གནས་སུ་ཕེབས་པའི་སྐོར།
དེ་ནས་ཡང་བླ་མ་རིན་པོ་ཆེ་སྐུ་གཞོན་ནུའི་དུས་ནས་དབེན་པའི་རི་ཁྲོད་ལ་
ཕེབས་འདུག་པ་དེའི་རྐྱེན་ཇི་ལྟ་བུས་བྱས་ཞུས་པས། དེ་ནས་ཁོ་བོས་སློབ་གཉེར་ལ་
འགྲུས་པར་བྱས་པས་བློ་གཏད་པའི་དགེ་གཞོན་ཡང་མང་ཙམ་བྱུང༌། དེ་རྣམས་ཀྱི་ཁ་
ཡ་བྱས་ན་ནི་རང་གི་དགེ་སྦྱོར་ལའང་སད་རྐྱེན་བྱེད་ཀྱིན་འདུག ། མ་བྱས་ན་ནི་བྱང་
སེམས་ཀྱི་བསླབ་བྱ་དང་ཡང་འགལ་བའི་ཉེན་འདུག །ལྷག་པར་རྗེ་བཙུན་བྱམས་པའི་
མཚན་ཅན་དང་། གྲུབ་དབང་བློ་བཟང་རྣམ་རྒྱལ་གཉིས་ལ་བྱང་ཆུབ་ལམ་གྱི་རིམ་པའི་
འཁྲིད་ཞུས་པ་ནས་བཟུང་ཉིན་རེ་བཞིན་ལམ་གྱི་གནད་རྣམས་རང་རྒྱུད་ལ་བསྐོར་ཏེ་
བག་ཆགས་ཅི་ཐེབས་རེ་བྱེད་ཀྱིན་ཡོད་པས་ཉམས་རྟོགས་གཞན་མ་སྐྱེས་རུང་བློ་སྣ་
(༡༨བ)ཐུང་སྦུད་ཀྱི་སོང་སྟེ་ ཕྱི་མ་ངན་སོང་དུ་སྐྱེས་ན་ཅི་རང་དྲག །དེར་མི་སྐྱེ་བའི་
གདེངས་ནི་གང་ཡང་མི་འདུག །ད་ངན་སོང་གི་སྐྱེ་སྒོ་ཁེགས་པ་ཞིག་རྟེན་འདིའི་སྟེང་དུ་
མ་བྱས་ན་སླར་རྟེན་འདི་ལྟ་བུ་རྙེད་པར་དཀའ་བས་དབེན་པའི་རི་ཁྲོད་ཅིག་བསྟེན་ཏེ་
སྒྲུབ་པ་གཤའ་མ་ཞིག་བྱ་རྒྱུ་བྱུང་ན་སྙམ་པ་ནར་མར་ཡོད་པའི་ཐོག །ངའི་མ་དེས་བློས་
མ་བཟོད་པར་རྩོད་གཅོད་ཀྱིན་ཡོངས་པས་ང་བཀྲ་ཤིས་ལྷུན་པོ་ན་འདུག་ཟེར་བ་ཐོས་
ཏེ། གླིང་འགབ་ནས་གྲྭ་པ་ཞིག་ལ་རྟ་ནག་སྤྱི་ཁང་ན་ང་ལ་བུ་འདི་འདྲ་ཞིག་ཡོད་པས།
དེ་ལ་ཨ་མ་འདི་ན་འདུག་བལྟ་གྲོགས་གྱིས་ཞེས་ལན་བསྐུར་བྱུང་བ། བལྟར་ཕྱིན་པས་
བུད་མེད་ནི་མང་པོ་འདུག །ངའི་མ་ཡིན་ཟེར་མཁན་ནི་མི་འདུག་པས་ཐོམ་ཐོམ་བསྡད་
བ 24 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
ཡོད་པར། ད་གིན་ལན་སྐྱེལ་མི་དེ་བྱུང་ནས་བུད་མེད་དེའི་ཁྲོད་ཀྱི་གོས་ཧྲུལ་བ་དེ་ལ་
མཛུབ་མོ་གཏད་དེ་ཁྱོད་རང་གི་མ་ཕ་གི་རེད། ཁྱོད་རང་གི་བུ་འདི་རེད་ཅེས་ངེད་མ་བུ་
གཉིས་ངོ་སྤྲད་བྱུང་བར་ཨོ་རྒྱན་ཚེ་འཕེལ་ཞེས་བོས་ཏེ་འཆངས་ནས་དར་གཅིག་དྲན་པ་
འཐོར་པ་བཞིན་དུ་ཅང་མི་སྨྲ་བར་འདུག །དེ་ནས་མིག་མཆི་མ་དང་བཅས་མ་རང་གི་
སྐྱིད་སྡུག་གི་གཏམ་དང་། ང་ཆོས་དང་མཇལ་བ་ལེགས་འདུག་ཚུལ་གྱི་གླེང་མོ་མང་དུ་
ཟེར། ང་ཡང་འབྱོར་བ་དང་ལྡན་པ་ཞིག་མིན་རུང་གྲྭ་གྲོགས་རྣམས་ལ་དངོས་པོ་ཆུང་
ཆུང་རེ་གཡར་ཏེ་མའི་འཚོ་བ་སྦྱར་ནས་བཀྲ་ཤིས་ལྷུན་པོ་(༡༩ན)ལ་སྐོར་བ་གསོག་ཏུ་
བཅུག །ཆོས་དང་མཐུན་པའི་ཁ་ཏ་མང་དུ་བྱས་པས་མ་ཡང་བློ་ཐག་ཆོད་པ་བྱུང་སོང་།
མའི་ཁ་ཐབས་དང་སྐྱིད་སྡུག་གི་གཏམ་དེས་ཀྱང་རི་ཁྲོད་ལ་འགྲོ་བའི་བསྐུལ་མ་བྱས།
དེ་ནས་ཞལ་སྔ་ནས་ཚེ་བརྟན་རྒྱལ་མཚན་གྱིས་སྤྱན་གྱི་འབྲས་བུ་ལྟར་བསྐྱངས་ཏེ་ཆོས་
ལྡན་གྱི་མཁོ་དགུའི་ཡོ་བྱད་རྣམས་འབད་མེད་དུ་གནང་། སློབ་གཉེར་མཐིལ་ཕྱིན་ཞིག་
བྱེད་དགོས་པའི་ཞལ་ཏ་ཡང་མང་དུ་ཕེབས་ཤིང་། ཁྱད་པར་ཐོས་བསམ་གླིང་གི་རྣམ་
འགྲེལ་གྱི་ཐོག་ནས་མིང་བཏགས་ལེན་རྒྱུ་རྣམས་དེ་སྔོན་འཛིན་གྲྭ་གོང་མ་ཊིཀྐ་བའི་
ཐོག་ནས་ལེན་པ་ལ། འདི་ལོ་སྤྱན་བསལ་གྱིས་དགུན་ཆོས་ཀྱི་ཐོག་ཏུ་ང་ལ་མིང་བཏགས་
གནང་བར་ཐུགས་ཐག་ཆོད་འདུག་པར། རང་དང་ཐོག་མཉམ་འགའ་ཞིག་གིས་མ་
བཟོད་པར་དངོས་ཤུགས་གང་རུང་ནས་གནོད་འཚེའི་བསམ་སྦྱོར་བྱེད་པ་དང༌། ཁྱད་
པར་ཞིང་དམ་པ་ལ་སྒྲོ་སྐུར་བཟོད་དཀའ་བ་བྱེད་ཀྱིན་འདུག་པར་བརྟེན། ངའི་བསམ་
པ་ལ་ད་གྲྭ་སར་ལོ་རྒྱུན་ཡང་རིང་རབ་སོང་། སློབ་གཉེར་བྱས་པ་རྣམས་ནི་ཁ་ཕྱི་བལྟར་
མ་སོང་བར་རྒྱུད་ལ་སྦྱོར་ཅི་ཐུབ་བྱས་པས་གོ་རིག་ཀྱང་དགའ་རབ་བྱུང་། སྒྲོ་བཏགས་
ཀྱི་མིང་སྐམ་པོར་མགོ་འཁོར་ཏེ་ཆགས་སྡང་གིས་སེམས་རྩ་དཀྲུགས་ན་རང་གཞན་
བ 25 -

རྒྱལ་དབང་འཇམ་དཔལ་རྒྱ་མཚོས་མཛད།
ཐམས་ཅད་ངན་འགྲོ་མི་བཟད་པའི་རྒྱུ་གསོག་པ་ལས་(༡༩བ)འོས་མི་འདུག་པས་ད་ནི་
རིང་པོར་མ་ཐོགས་པར་དགྲ་མེད་གཉེན་མེད་ཀྱི་ས་མཐའ་ཞིག་ལ་འབྱོལ་རན་འདུག་
པས་དེ་ལྟར་དུ་བྱའོ་སྙམ་དུ་ཡོད་པ་ལ། དེ་སྐབས་གྲྭ་ཁྲོད་ན་མོ་བྱེད་པ་ཤིན་ཏུ་མཁས་
པ་ཞིག་ཡོད་པ་དེ་ལ་མོ་བརྟག་ཅིག་བྱས་པས་མོ་མ་དེས་མེ་ལོང་ལ་བལྟས་ནས་ཨ་ཇོ་
གྲྭ་སར་མི་སྡོད་པ་འདྲ། ལམ་ཆེན་པོ་ཞིག་སྐྱ་ཤར་རེ་སའི་མཐའ་གཅིག་ལ་ཟུག་འདུག་
ཟེར་བ་ལ། མོ་མ་བླ་མའི་སྤྲུལ་པར་བལྟས་ཏེ་དབེན་པར་འགྲོ་བ་བློས་ཐག་བཅད། དེ་
ནས་ལྕགས་པ་ཁམ་ཚན་ལ་ངེད་རང་དང་བློ་མཐུན་སྐལ་ལྡན་ཟེར་བ་ཞིག་ཡོད་པ་དེ་ཁོ་
རང་ཡང་ངེས་འབྱུང་ཤུགས་དྲག་པས་རི་ཁྲོད་ཅིག་ལ་འགྲོ་རྩིས་འདུག་པར། ང་དང་
གྲོས་མཐུན་ཏེ་མང་ཡུལ་སྐྱིད་ པའི་ནགས་ཁྲོད་གྲུབ་དབང་བློ་བཟང་རྣམ་རྒྱལ་གྱི་
ཞབས་དྲུང་དུ་འགྲོ་བར་ཐག་བཅད། དེ་དུས་ཟླ་བ་བདུན་པའི་ཚེས་ཉེར་བདུན་གྱི་ཉིན་
མེ་ཏོག་ཕྱག་དབང་ཟེར་བ་བཀྲ་ཤིས་ལྷུན་པོའི་དགེ་འདུན་ཚང་མའི་ཕྱག་ཏུ་མེ་ཏོག་རེ་
ཐོགས་ནས་པཎ་ཆེན་རིན་པོ་ཆེའི་ཕྱག་དབང་ལ་ཕེབས་སྲོལ་ཡོད་པ། འདི་ཐོག་སྐྱབས་
འཇུག་དང་བྱིན་རླབས་ཞུས་པར་པཎ་ཆེན་ཐམས་ཅད་མཁྱེན་པ་རྗེ་བཙུན་བློ་བཟང་ཡེ་
ཤེས་དེ་ཉིད་ཀྱིས་ཕྱག་གཉིས་ཀས་བྱིན་རླབས་གནང་། ཤིན་ཏུ་བརྩེ་བའི་གཟིགས་
སྟངས་ཀྱིས་སྤྱན་མི་འཛུམ་པར་གཟིམས་ཆུང་གི་སྒོ་མ་ཐོན་བར་(༢༠ན)སྤྱན་གྱིས་སྐྱེལ་
མ་མཛད། དེ་ནས་དབྱར་གནས་གྲོལ་ཏེ་ལྗོངས་རྒྱུ་བའི་ཉིན་གྲྭ་པ་འགའ་ཞིག་སྤྲོ་གསེང་
ལ་ཕྱོགས་ཐག་རིང་སར་ཕེབས། བཞུགས་པ་རྣམས་ཀྱང་དེ་ཉིན་ཚོགས་ཆེན་དགེ་
བསྐོས་གསར་པ་ཁྲི་འདོན་ཡིན་གཤིས་ཚང་མ་དགོངས་ཇའི་ཚོགས་ལ་ཕེབས་པའི་
སྐབས་ངེད་གཉིས་ཀྱིས་ཞག་གསུམ་རེ་ཙམ་འདེང་བའི་ཕྱེ་རེ་དང༌། ཇ་མར་ཕྲན་བུ། ང་
ལ་དངུལ་ཊཾ་དྲུག །པཎ་ཆེན་རིན་པོ་ཆེས་གསོལ་རས་གནང་བའི་ཕྲུག་གཟན་ལེགས་
- 26 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
པ་གཅིག་བཅས་ཡོད་པ་རྣམས་ཁྱེར་ནས་ཐོན་ཕྱིན་པས། གླིང་ཐོན་པའི་དེ་མ་ཐག་སྐྱིད་
གྲོང་གི་ལམ་རྒྱུས་ཡོད་པའི་རྟོགས་ལྡན་ཞིག་དང་མཉམ་དུ་བྱུང་བ་དང་འགྲོགས་ནས་
ཕྱིན་པས་དེ་སྔ་འགྲུལ་རྒྱག་མ་མྱོང་བའི་ཤབ་རོད་ཀྱི་མདར་ལུས། ཇ་ཞིག་འཐུང་རྩིས་
བྱས་ཀྱང་སྡུད་པ་དང་སྦུད་མཆུ་མེད་པས་མ་འགྲིག །སང་དེ་སྔ་བར་ལངས་ནས་སྣར་
ཐང་ཞོལ་དུ་བསོད་སྙོམས་ཤིག་བྱས་པས། མི་ཚང་ཞིག་གིས་སྦུད་པ་རྫའི་སྦུད་མཆུ་
དང་བཅས་པ་ཞིག་བྱིན་བྱུང་བ་ཕན་ཐོགས་པ་ལ་ཚད་མེད་པ་བྱུང༌། དེ་ནས་ཤད་རྩོལ་
གྱིས་ཕྱིན་པས་མང་ཡུལ་སྐྱིད་པའི་ནགས་ཁྲོད་དགེ་ལྡན་ཕུག་པོ་ཆེར་ཤིང་ཡོས་ཟླ་བ་
བརྒྱད་པའི་ཚེས་ཉེར་ལྔ་ལ་འབྱོར།
མང་ཡུལ་སྐྱིད་པའི་ནགས་ཁྲོད་དུ་བྱོན་ཏེ་གྲུབ་དབང་བློ་བཟང་རྣམ་རྒྱལ་དང་
མཇལ་ནས་དབང་ལུང་རྫོགས་པར་ནོས་པའི་སྐོར།
གྲུབ་པའི་དབང་ཕྱུག་ཆེན་པོར་མཇལ་ཁ་ཞིག་ཞུས་པས་གཟིམས་ཆུང་དུ་ནི་
གནང་མ་བཞེད། དེ་སྐབས་(༢༠བ)དགེ་སློང་རྣམས་ལ་མཁས་གྲུབ་ཐམས་ཅད་མཁྱེན་
པའི་གསུང་ཐོར་བུའི་ལྗགས་ལུང་གནང་གིན་འདུག་པར་ཆོས་ཀྱི་དུང་བཏང་སྟེ་ཡུད་
ཙམ་གཅིག་ནས་དགེ་སློང་གཅིག་གིས་ད་བླ་མའི་མཇལ་ཁ་ལ་ཤོག་གསུང་། ཕྱིན་པས་
བླ་མ་ཁྲི་ལ་བཞུགས་ཆོས་གསན་པ་རྣམས་ཁྲ་ཆེམ་མེ་འདུག་པར་མཐའ་ལོགས་ནས་
ཕྱག་བཙལ་ཏེ་བྱིན་རླབས་ཞུས་པས། ངའི་མགོ་མཇུག་ཀུན་ལ་ཞིབ་ཏུ་གཟིགས་ཏེ།
སྡུག་པ་ས་ཐག་རིང་པོ་ནས་ཡོངས་ཏེ་ཅི་བྱེད། ད་རི་ཁྲོད་པ་བྱ་བ་བསླབ་གཞི་ཡོངས་སུ་
རྫོགས་པ་ཞིག་དགོས་པས་སྟ་གོན་གྱིས་ཤིག །གནངས་ཉིན་བསྙེན་རྫོགས་སྒྲུབ་བོ་
- 27 -

རྒྱལ་དབང་འཇམ་དཔལ་རྒྱ་མཚོས་མཛད།
གསུངས་ཏེ་ཆོས་མཚམས།
ཨོཾ་སྭ་སྟི། ལམ་བཟང་ཚུལ་བཞིན་བསྒྲུབ་པའི་གཟི་བྱིན་གྱིས། །དབེན་པའི་
ནགས་ཚལ་དཔལ་དང་ལྡན་བྱས་པ། །བསླབ་གསུམ་ཐར་པའི་རྒྱལ་མཚན་འཛིན་པ་
ཡི། །བཤེས་གཉེན་ཁྱོད་ཀྱིས་ཡུན་དུ་ཤིས་གྱུར་ཅིག །གང་དེས་སྡེབ་ལེགས་དོན་བཟང་
སྙན་པའི་ཚིག །རིན་ཆེན་སྐྱེས་བཟང་དང་འགྲོགས་འཕྲིན་ཡིག་ནི། །ཉིད་ལས་ཆོས་ཀྱི་
བདུད་རྩི་རབ་བླངས་པ། །དེ་དག་རྣམས་ཀྱིས་གནས་འདིར་ཕྱིན་པར་བགྱིས། ། བུ་ཁྱོད་
རྣམ་གཡེང་འདུ་འཛི་རྙེད་བཀུར་ལ། །དགའ་བར་འཛིན་པ་ཆོམ་རྐུན་ལྟར་མཐོང་ནས། །
དབེན་པར་ཚུལ་བཞིན་སྒྲུབ་པ་ལྷུར་བྱས་པའི། །གཏམ་འདིས་ཁོ་བོའི་སྙིང་ནི་ཅི་ཡང་
དྲངས། །ཞེས་པ་ནས་(༢༡ན)དབུ་བཙུགས་ཏེ་རྟེན་འབྲེལ་བསྒྲིགས་ནས་དགྱེས་ཉམས་
ཆེན་པོས་རྗེས་སུ་བཟུང་བ་ཡིན་གསུང་། འོ་ན་བླ་མ་རིན་པོ་ཆེ་ནས་གྲུབ་པའི་དབང་
ཕྱུག་ལས་བསྙེན་རྫོགས་ནི་འཕྲལ་དུ་བཞེས་འདུག་ཅིང་། གཞན་ཡང་ཐུགས་བརྩོན་
ཆེན་པོ་མཛད་དེ་མདོ་སྔགས་ཀྱི་ཟབ་ཆོས་རྣམས་ཞུ་བ་གནང་ཡོད་ལས་ཆེ་ཞུས་པས།
ཧེ་ཧེ། དེང་སང་གི་མི་འགའ་ཞིག་ཆོས་དོན་དུ་གཉེར་བ་ཡིན་ཟེར་ནས་སྡུག་གེ་ཁལ་མ་
ཚོའི་རྒྱབ་ཤ་བཅད། ལུས་ལ་སློག་གོག་ཅིག་གྱོན། འབྱོར་ནས་ཐོག་མར་ཚོང་གི་སྟ་གོན་
རྣམས་བྱས། བླ་མའི་དྲུང་དུ་སླེབས་པའི་ཚེ་ང་ལ་བླ་མ་དང་ཆོས་ལས་བསམ་རྒྱུ་མེད་
ཅེས་ཁ་ཞེ་མི་མཚུངས་པའི་ཡུས་པོ་ཆེ་འདི་འདྲ་ངས་བྱེད་མ་མྱོང་། འོན་ཀྱང་ཆོས་གང་
གནང་བ་རྣམས་ཐུན་གཅིག་ཀྱང་མ་ཆད་པར་ཞུས། གང་ཞུས་པ་རྣམས་ཐོབ་གྲངས་
གསོག་པ་ཙམ་དུ་མ་བཞག་པར་ཉམས་སུ་ལེན་ཅི་ཐུབ་བྱས་པ་ཡིན། བླ་མའི་སྐུ་མདུན་
དུ་སླེབས་ནས་བསྙེན་རྫོགས་ཀྱི་སྟ་གོན་གྱིས་གསུངས་པ་ལ་གདིང་ལྷུང་གཉིས་ནི་བཀྲ་
ཤིས་ལྷུན་པོ་ནས་ཁྱེར་ཡོད། སྣམ་སྦྱར་བྱིན་རླབས་ཆགས་ཙམ་ཞིག་ལ་ཊཾ་ཀ་གཉིས་
- 28

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ•དག མ
སྤྱད་དེ་རྫོང་དཀར་ནས་ཉོས། བླ་གོས་དང་མཐང་གོས་དགེ་སློང་ཞིག་གིས་གནང་བས་
འགྲིག །དེ་ནས་ཚེས་ཉེར་བདུན་གྱི་ཉིན་བླ་མ་གྲུབ་པའི་དབང་ཕྱུག་ཆེན་པོས་མཁན་
སློབ་སྦྲགས་མ་མཛད་ཅིང་། (༢༡བ)རྫོང་དཀར་འཕེལ་རྒྱས་གླིང་གི་དབུ་མཛད་འདུལ་
བ་འཛིན་པ་ཆེན་པོ་བློ་བཟང་བསོད་ནམས་ཀྱིས་གསང་སྟོན་དང༌། མང་ཐོས་འདུལ་བ་
འཛིན་པ་དགེ་འདུན་རྒྱལ་མཚན་གྱིས་དུས་གོ ཁ་སྐོང་གི་དགེ་འདུན་བཅུ་ཚོགས་ཀྱི་
དབུས་སུ་བསྙེན་པར་རྫོགས་པ་དགེ་སློང་གི་སྡོམ་པ་སྩལ། རང་གིས་ཀྱང་ལྟུང་བ་སྡེ་ལྔ་
སོ་སོའི་བསྲུང་མཚམས་ཟིན་པར་བྱས་ཏེ། འཚོ་བའི་ཡོ་བྱད་དང་མཁོ་བའི་ཡོ་བྱད་འཆང་
ལུགས། བྱིན་ལེན་བྱ་ཚུལ། རུང་ཆུ་འདེབས་པ་སོགས་དགེ་སློང་གི་བཅས་མཚམས་
ཐམས་ཅད་ཕྲ་ཞིང་ཞིབ་པར་བསྲུང་བ་ལག་ལེན་གྱི་གཙོ་བོར་བྱས། དེ་ནས་བླ་མའི་
བཀའ་ལ་ད་རི་ཁྲོད་པ་བྱ་བ་ལ་སྒྲུབ་ཁང་རང་དབང་ཞིག་དགོས་པས་ས་ཕ་གིར་སྒྲུབ་
ཁང་རྩིགས་ཤིག་གསུང་ནས་ཕྱག་མཛུབ་གཏད་བྱུང་བ། ས་དེ་གཟར་ཟུག་ཤིན་ཏུ་ཆེ་
བས་ཐོག་མར་ས་སེལ་རྡོ་སེལ་བྱས་ཏེ་ས་རྡོ་ཤིང་གསུམ་ང་རང་གཅིག་པུའི་རྒྱབ་ལ་
བླངས་པས་ས་ཐག་རིང་པོ་ནས་ཡོངས་པའི་ངལ་བ་དང་ཐུག་པས་ཁག་ཙམ་བྱུང་།
སྒྲུབ་ཁང་བརྩིགས་ཏེ་ཐོག་ཕུབ་ཚར་ནས་བླ་མ་ཕེབས་བྱུང་བར་ལེགས་པར་གཟིགས་
ཏེ། རི་ཁྲོད་པའི་ཁང་པ་བྱ་བ་སྤྱོད་ལམ་རྣམ་བཞི་ཤོང་བ་ཞིག་དགོས། འདི་ཆུང་ཡང་
ཆུང་ལ་ཐོག་དཔངས་ཡང་དམས་འདུག་པས་བཤིག་ལ་སྤྱིལ་བུ་འདི་འདྲ་ཞིག་བཟོས་
གསུངས་ནས་ལྗགས་བཀོད་མཛད་དེ་བླ་མ་ཕེབས་སོང་། ང་( ༢༢ན)རང་གིས་བལྟས་ན་
འགྲིག་པ་ཙམ་ཡོད་རུང་བླ་མའི་བཀའ་བསྒྲུབ་པ་དགེ་སྦྱོར་གྱི་གཙོ་བོ་ཡིན་སྙམ་དུ་ཤག་
དེ་ རྩ་བ་ནས་བཤིག་སྟེ་བླ་མའི་ལྗགས་བཀོད་བཞིན་བཟོས། ཡང་ བླ་མ་ཕེབས་ཏེ་
ལེགས་པར་གཟིགས་ནས། འོ་རི་ཁྲོད་པའི་སྒྲུབ་ཁང་བྱ་བ་འདི་འདྲ་ཞིག་དགོས། འདི་
- 29 .

རྒྱལ་དབང་འཇམ་དཔལ་རྒྱ་མཚོས་མཛད། །
སྒྲུབ་ཁང་རང་ཡིན། འདིར་སྡོད་པའི་རི་ཁྲོད་པ་འདི་འདྲ་ཞིག་དགོས་གསུང་ནས། ང་
སྡོད་ས་དེར་བླ་མ་བཞུགས་ནས་ཆོས་འཆད་མཉམ་བཞག་གི་ཕྱག་རྒྱ་ཞིག་མཛད་དེ་ང་
ལ་ཡི་དམ་ཞི་ཁྲོ་སྦྲགས་སྒྲུབ་ཀྱི་མན་ངག་གཏིང་ཕྱིན་པ་ཞིག་གནང་ཞིང་། སྒྲུབ་ཁང་ལ་
༥
རབ་གནས་ཤིག་ཀྱང་མཛད་སོང་གསུངས། འོ་ན་བླ་མ་རིན་པོ་ཆེས་བླ་མ་གྲུབ་པའི་
དབང་ཕྱུག་ལས་མན་ངག་གསན་ཏེ་སྒྲུབ་པ་ཇི་ལྟར་མཛད་ཞུས་པས། དེ་ནས་བླ་མ་
གྲུབ་པའི་དབང་ཕྱུག་གི་བཀའ་ལ་ད་སྒྲུབ་པ་བྱེད་པ་ལ་ཐོག་མར་ཡི་དམ་རྡོ་རྗེ་འཇིགས་
བྱེད་ཀྱི་བསྙེན་པ་ཞིག་བྱེད་དགོས་པས་ཟླ་བ་བཅུ་གཉིས་པའི་ཚེས་བཅུ་བདུན་ནས་
བསྙེན་མཚམས་ཚུགས་ཤིག་གསུངས། བཀའ་བཞིན་དུ་བཙུགས་པས་དེའི་ནུབ་མོ་ཁ་བ་
ཤིན་ཏུ་ཆེ་བ་སྒྲུབ་ཁང་ཡང་ནུབ་པ་ཞིག་བབས་པ་མཚམས་གཡོག་འགྱུར་མེད་བྱ་བའི་
ཕྲུ་གུ་ཞིག་ཡོད་པ་དེས་སྟོབས་ཀྱིས་མ་ཐོན་ཏེ་ཞག་ཁ་ཤས་ལྟོ་ཚ་ཚ་ཡང་མ་མྱོང་། ཞག་
ཤས་ནས་ཉི་མ་ཤིན་ཏུ་ཚ་བ་ཞིག་བྱུང་བས་ཁ་བ་ཞུ་སྟེ་སྟེང་གི་(༢༢བ)སྤང་ཤག་རྣམས་
འགྲིག་པོ་མ་བྱུང་བས། ཉིན་མོ་ཤག་གི་མཐའ་དཀྱིལ་ཀུན་ནས་ཐིགས་པ་རྒྱུན་མ་ཆང་
པར་བབས་པས་ལུས་གོས་སྐམ་པ་མཐེབ་རྒྱ་ཙམ་ཡང་མེད། མཚན་མོ་རླུང་བསེར་བུའི་
ངར་ར་མདའ་ལྟར་ཚ་བས་གྲང་བ་ལ་ཚད་མེད། ཁ་བ་བསལ་ཆེད་ཕྱིར་ཐོན་པ་ལ་ནི་
མཚམས་ཡིན། མཚམས་གཡོག་ནི་ཕྲུ་གུར་སོང་བས་དེ་ལྟར་ནུས་པ་མེད། ཕྱེ་སྒྱེ་ཆུང་
གང་ཡོད་པར་ཡང་བྱི་བས་གནོད་པ་བསྐྱལ་ཏེ་ཁ་བསྡམས་ན་ཞབས་བརྟོལ་བ་སོགས་
རྐྱེན་ངན་རུ་འཛིངས་ཤིག་བྱུང་བར་བརྟེན་བསམ་པ་བཟང་ངན་སྣ་ཚོགས་ཤིག་གི་མུ་
ནས། ད་ནི་ཡི་དམ་ལྷའི་རྣལ་འབྱོར་སྒོམ་པ་ལ་གཉིད་སོགས་ཀྱིས་དུབ་པ་སེལ་ཕྱིར་
རྐྱེན་ངན་རྣམས་བླ་མས་གནང་བ་ཡིན་ནོ་སྙམ་དུ་བསྙེན་སྒྲུབ་ལ་བརྩོན་པ་ཤུགས་དྲག་
ཏུ་བསྐྱེད་པས་ཟླ་བ་གཉིས་ནས་བསྙེན་ཆེན་ཚད་དུ་འཁྱོལ་བ་གྲུབ། ཐིགས་པ་ནི་ད་
- 30 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
དུང་མ་ཆད། མཚམས་སང་གྲོལ་རྒྱུའི་དེ་རིང་བླ་མ་གྲུབ་པའི་དབང་ཕྱུག་གིས་གནང་བ་
ཡིན་ཟེར་ནས་ཤོག་ཐུམས་ལ་ཕྱག་རྒྱ་ཡོད་པ་ཞིག་བུག་སྒོ་ནས་སྤྲད་བྱུང་བ་མགོ་བོའི་
ཐོག་ཏུ་བླངས་ཏེ་བྱིན་རླབས་ཞུས། བཤིག་ནས་བལྟས་པས་བུ་རམ་རྡོག་གཅིག་དང་།
ཕྱག་སམ་ཞིག་འདུག་པར་དགེ་སློང་ཡེ་ཤེས་རྒྱལ་མཚན་ཁམས་བཟང་བ་ནས་ཡི་དམ་
ལྷའི་བསྙེན་སྒྲུབ་ལ་འགྲུས་པར་ཡོད་ལས་ཆེ། མཚམས་དེའི་མཇུག་( ༢ ༣ན)ཏུ་བཀའ་
སྡོད་དམ་ཅན་ཆོས་རྒྱལ་གྱི་བསྙེན་སྒྲུབ་ཟླ་བ་གཅིག་གི་རིང་བྱས་ན་སྒྲུབ་པ་ལ་བར་
ཆད་མི་འཇུག་པའི་ཁྱད་ཆེན་པོ་ཡོད་པས་དེ་ལུགས་བྱེད། རྟེན་དུ་བུ་རམ་བཅས་གསུང་
བ་ཞིག་འདུག་པ་བཀའ་བཞིན་དུ་བསྒྲུབས། མཚམས་གྲོལ་ནས་བླ་མའི་ཞབས་དྲུང་དུ་
ཕྱིན་པས་ཕྱག་མགོ་ཐོག་ཏུ་བཞག་ནས་ཁྱོད་ཚོ་པཎ་ཆེན་རིན་པོ་ཆེའི་ཐུགས་རྗེས་སྐྱིད་
པོ་བྱས་པའི་མི་ལ་རི་ཁྲོད་དུ་སྣ་བསུན་ཕོག་གམ་གསུང་། ཐུགས་རྗེ་ཆེ་ལགས་ཞུས་
པས། འོ་ན་གོ་འདུག །ད་རི་ཁྲོད་པ་བྱ་བ་བྱང་ཆུབ་ལམ་གྱི་རིམ་པ་ལ་བློ་རྩེ་གཅིག་ཏུ་
གཏད་པ་ཞིག་དགོས། དེ་ལ་དེའི་འཁྲིད་འཐོབ་དགོས། དེ་ལ་ལམ་རིམ་གྱི་གཞུང་
འཛིན་དགོས་པས་པཎ་ཆེན་ཐམས་ཅད་མཁྱེན་པས་མཛད་པའི་མྱུར་ལམ་དམར་འཁྲིད་
འདི་བཟུང་ནས་རྒྱུགས་ཕེར་བ་ཞིག་གྱིས་ཤིག་གསུང་། བཀའ་ལྟར་བཟུང་ནས་རྒྱུགས་
འབུལ་བར་ཕྱིན་པས་ཐོག་མཐའ་བར་གསུམ་ནས་དུམ་པ་རེ་བཞེས། དེ་ནས་འབྲུག་
ལོ་ཟླ་བ་བཞི་པའི་ནང་ལམ་རིམ་དམར་འཁྲིད་ཀྱི་སྟེང་ནས་དཔལ་དབེན་ས་སྙན་བརྒྱུད་
ཀྱི་མན་ངག་རྣམས་ཚང་བར་ཟླ་བ་གཅིག་གི་རིང་གནང་། འདི་སྐབས་བླ་མ་ཞག་ཤས་
སྐུ་བསྙན་པའི་ཚུལ་མཛད་པར་པཎ་ཆེན་རིན་པོ་ཆེས་གནང་བའི་གཟན་དེ་ལ་བཞུགས་
གདིང་ཞིག་བཟོས་ཏེ་བླ་མ་ཞབས་པད་བརྟན་པའི་སྨོན་ལམ་(༢༣བ)དྲག་ཏུ་བཏབ་
ནས་ཕུལ་བར་དགྱེས་པའི་ཉམས་མཛད་དེ་སྙན་ཚུལ་ཡང་དྲངས། ཆོས་ཀྱི་མཇུག་ཏུ་
-31 -

རྒྱལ་དབང་འཇམ་དཔལ་རྒྱ་མཚོས་མཛད། །
གཏང་རག་གི་མཆོད་པ་རྒྱས་པར་བཤམས་ཏེ་སེམས་བསྐྱེད་ཞུས་པར་སྤྱོད་འཇུག་ནས་
འབྱུང་བ་ལྟར་དགྱེས་བཞིན་དུ་སྩལ། ངས་ཀྱང་ཆོས་བྱང་ཆུབ་ལམ་གྱི་རིམ་པ་ལ་བློ་
སྙིང་བྲང་གསུམ་གཏད་དེ་ཐོས་པ་ཅུང་ཟད་བྱས་པའི་དོན་ཐམས་ཅད་འདིའི་ཐོག་ཏུ་
བསྒྲིལ་ནས་ཉམས་སུ་བླངས། གནས་ཁང་བྱི་དོར་ཡང་རང་གི་སྒྲུབ་ཁང་ཙམ་དུ་ཆ་མ་
བཞག་པར་བླ་མའི་གཟིམས་ཆུང་དང་། གཙུག་ལག་ཁང་སྤྱིལ་བུ་ལེ་ལག་དང་བཅས་
པར་ཕྱག་བདར་བྱེད་རྒྱུ། བླ་མའི་ཆབ་ཁང་དང༌། དགེ་སློང་རྣམས་ཀྱི་ཆབ་ཁང་ཆུས་
བཤལ་བ་དང་གད་བདར་བྱེད་རྒྱུ་རྣམས་ངེད་རང་གིས་བྱས། གཞན་ཡང་ཚོགས་ཀྱི་ཆུ་
ལེན་པ། མེ་འབུད་པ། ཤིང་འདྲེན་པ། བླ་མའི་གསོལ་འོའི་ཐེབས་སུ་བ་མོ་གཅིག་ཡོད་
པའི་བ་གཡོག་སོགས་མདོར་ན་གར་ཁེབས་ཀྱི་ལྷན་ཆུང་བྱས་ཏེ་ཞབས་ཕྱི་ཞུ་བ་ཉམས་
ལེན་གྱི་མཐིལ་དུ་བྱས། དེ་ལྟར་བྱས་པས་ཉམས་རྟོགས་གཞན་མ་སྐྱེས་རུང་བླ་མས་
དགྱེས་བཞིན་རྗེས་སུ་འཛིན་པ་ཞིག་བྱུང༌། ད་ལྟ་ང་ཅག་ལ་བསམ་བཞིན་དུ་བྱོན་པའི་
བདག་ཉིད་ཆེན་པོ་རྣམས་དང་དབུས་གཙང་གི་གྲྭ་ས་ཆེན་པོ་རྣམས་ཀྱི་དགེ་བའི་བཤེས་
གཉེན་ཐམས་ཅད་ཀྱིས་དང་བ་ཆེན་པོ་མཛད་པ་འདི་བཤེས་གཉེན་བསྟེན་(༢༤ན)ཚུལ་་
འདི་མ་འཕྱུགས་པར་ཧུར་ཐག་བྱས་པའི་བཀའ་དྲིན་ཡིན། གཞན་མ་དེང་སང་གི་སྐྱེ་ངོ་
རྣམས་མགུ་བའི་དབང་རྗེས་གནང་དང་ལུང་སོགས་ཐོབ་རྒྱ་གང་ཡང་མེད་གསུང་། །
- 32 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
དབུས་ཕྱོགས་སུ་ཕེབས་ནས་ཕུར་བུ་ལྕོག་ཏུ་རྗེ་ངག་དབང་བྱམས་པ་
དང་མཇལ་ནས་ཟབ་ཆོས་མང་དུ་ནོས་ཚུལ།
འོ་ན་བླ་མ་རིན་པོ་ཆེས་གྲུབ་པའི་དབང་ཕྱུག་གི་ཞབས་དྲུང་དུ་གཏན་དུ་བཞུགས་
སམ། གནས་གཞན་ལའང་བྱོན་ཞུས་པས། དེ་ནས་ལོ་གསུམ་ལྷག་ཙམ་ནས་དབུས་
གཙང་ལ་ཡོང་དགོས་ཤིག་བྱུང་། གཞན་གཏན་དུ་བསྡད་གསུང་། རྒྱུ་མཚན་གང་གི་
ཕྱིར་དབུས་གཙང་དུ་ཕེབས་ཞུས་པས། མེ་སྦྲུལ་ལོ་རྗེ་བཙུན་ཐམས་ཅད་མཁྱེན་པ་བློ་
བཟང་ཡེ་ཤེས་དགོངས་པ་གཞན་དོན་དུ་གཏད་པ་བླ་མ་གྲུབ་པའི་དབང་ཕྱུག་གིས་
གསན་པས་བླ་མ་ཐུགས་ངལ་ཤིན་ཏུ་ཆེ་ཞིང་གསུང་ཡང་འབྱོན་མ་ཐུབ། དེའི་ཕྱི་ཉིན་
ངེད་ཅག་གིས་ཐུགས་ངལ་མེད་པ་ཞིག་དང་བླ་མ་ཞབས་པད་བརྟན་དགོས་ཞེས་ཞུས་
པས། ངའི་བླ་མ་ལ་སྐྱེ་འཆི་མེད། གདུལ་བྱ་ལས་མ་དག་པ་རྣམས་ཀྱི་སྣང་ངོར་འདའ་
ཚུལ་བསྟན་པ་ཡིན། ད་རང་རེ་ཚོས་བླ་མའི་དགོངས་པ་རྫོགས་པ་ཞིག་བྱེད་དགོས་
བླ་མ་གཤེགས་ཤུལ་དུ་སྐྲ་རིང་པོར་འཇོག་པ་སོགས་འདུལ་བའི་བཅས་མཚམས་
པས། 
རྣམས་ཡལ་བར་དོར་ནས་མྱ་ངན་བྱེད་པ་སྐད་དང་དགོངས་རྫོགས་བྱེད་པ་སྐད་ཀྱིས་
དགོངས་པ་མི་རྫོགས། རང་རང་གི་བསླབ་ཁྲིམས་དག་པར་བྱས་ནས་ཉམས་ལེན་
(༢༤བ)ལ་བརྩོན་པར་བྱས་ན་དགོངས་པ་རྫོགས་པ་ཡིན། རྒྱུ་མཚན་དེའི་ཕྱིར་དུ་འུ་
རང་རྣམས་ཀྱིས་བསླབ་ཁྲིམས་མིག་འབྲས་ལྟར་བསྲུང་བ་གཞིར་བཞག །སྐྱེས་བུ་
གསུམ་གྱི་ལམ་རིམ་དང་དགའ་ལྡན་ཕྱག་རྒྱ་ཆེན་པོའི་མན་ངག་རྣམས་ལ་ལོང་བས་
གླང་མཇུག་རྙེད་པ་བཞིན་དུ་སྒྲུབ་པ་གཤའ་མ་ཞིག་བྱས་ཏེ་བླ་མའི་ཐུགས་ཟིན་པ་ཞིག་
-33 .

རྒྱལ་དབང་འཇམ་དཔལ་རྒྱ་མཚོས་མཛདI
ཚང་མས་བྱེད་དོ་ཞེས་སོགས་ཞལ་ཏ་དང་འབྲེལ་བའི་ཆོས་མང་དུ་གནང་། དེའི་ཕྱི་ལོ་ཟླ་
བ་བརྒྱད་པའི་ནང་བླ་མ་ཉིད་ཀྱི་གསུང་གཏོར་ག་ཊུ་སོགས་ཟངས་ཆས་ཅི་ཡོད་དང་
གཞན་ནས་ཀྱང་ཅི་འབྱོར་བཙལ་ཏེ། ཟངས་ལུག་རྒྱབ་གཅིག་འབྱོར། ཕྱག་ན་བྱུ་རུ་རྡོག་
ཤིན་ཏུ་ཆེ་ཞིང་ལེགས་པ་གཉིས་འདུག་པས་གཙོས་དངོས་པོ་ཅི་མཆིས་སྐུ་གདུང་ གི་
ཞལ་འདེབས་སུ་འབུལ་བར་ང་ལ་འགྲོ་དགོས་གསུངས་བྱུང་བ། འོ་ན་དེའི་ཞར་ལ་ ་
བྱམས་མགོན་བླ་མ་རིན་པོ་ཆེ་མཇལ་བར་ཕྱིན་ཆོག་གམ་ཞུས་པས་རུང་སྟེ་ལོ་གཅིག་
ལྷག་མ་འདུག་པར་ཤོག་ཅིག་གསུང་། དེ་ནས་བཀྲ་ཤིས་ལྷུན་པོར་ཕྱིན་པས་འདི་སྐབས་
ཕྱག་མཛོད་ལྷུན་གླིང་ནས་ཀྱང་གཤེགས་ནས་ཅི་བྱེད་མགྲོན་གཉེར་ས་ཁུད་པ་རང་ཡིན་
འདུག །གདུང་འབུལ་རྣམས་ཁྱེར་ཏེ་གཟིམས་ཆུང་འགག་ཏུ་ཕྱིན་པས་མགྲོན་གཉེར་
དང་ང་ཡུལ་གཅིག་པའི་སྟབས་ཀྱིས་ངོ་ཤེས་ནས། ཁྱེད་འདིར་བསྡད་ན་ད་ཙམ་དགེ་
(༢༥ན)བཤེས་རེ་ཆེ་བ་ཞིག་ཡོང་བ་ཡོད། ད་ཟས་མེད་གོས་མེད་ཀྱི་སྤྲང་ལུས་འདི་ལས་
བླ་བྲང་གི་རི་ཁྲོད་བློ་ལ་ཡོད་པ་ཞིག་ཏུ་སྡོད། འཕྲལ་སྐྱིད་ལ་ཕུགས་མཆོག་གི་སྤྲུལ་སྐུ་
ཕེབས་ནས་ཀྱང་རྗེས་སུ་འཛིན་པ་ཞིག་ཡོང་གསུང་གིན་འདུག་པ་ལ། ཉེ་ལོགས་ན་
གསོལ་དཔོན་སྲིད་པ་སྤྱད་ནས་བཞགས་འདུག་པས་དགེ་སློང་རང་ལ་སྡེ་པས་བདག་
རྐྱེན་ཚད་མེད་པ་གནང་སོང་། ད་ཕྱག་ཕུལ་ལ་ཐུགས་རྗེ་ཆེ་ཞུས་གསུང་གིན་འདུག་པར་
ངས་ཐུགས་རྗེ་ལྟ་ཆེ་སྟེ། ང་ལ་བླ་མ་བགྲེས་པོ་ཞིག་ཡོད་པ་དེས་ཤོག་གསུང་གིན་འདུག་
ཞུས་པས། ཁོང་ཞལ་ཚ་ཞིང་ཐུགས་གཏུམ་པས་ཁྲོས་ཏེ་ཁྱོད་ཚོ་མི་ཆོས་དང་། ལྷ་ཆོས་
གང་གིས་ཀྱང་དྲི་མེད་པ་ཞིག་རེད། ངས་མཆོག་གི་སྤྲུལ་སྐུས་ཐུགས་རྗེས་བཟུང་ཡོང་
བྱས་པ་ལ་མགོ་ལས་མཐོ་བའི་དཔུང་པ་སྟོན་པ་རེད། བྱེད་སྟངས་འདིས་བཙུན་གཟུགས་
འདི་དང་བྲལ་ཏེ་ཁ་མདོག་སེ་ལྷག་གེ་བའི་ངང་ནས་ཕུགས་རྒྱ་ཆེ་མཐིལ་རྡོལ་ཞིག་བྱས་
- 34 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
འགྲོ་ཞེས་བཀའ་བཀྱོན་ཚད་མེད་པ་གནང་། ངའི་བསམ་པ་ལ་ཁོང་བླ་མའི་ཞབས་ཕྱི་
ཡིན་པས་བཀྱོན་པ་རྣམས་བླ་མའི་ཞལ་ཏ་ཁོ་ནར་འདུག །རང་རྒྱུད་ལ་ཉོན་མོངས་ཆེ་
ལུགས་དང་བསོད་ནམས་ཆུང་ལུགས་ཀྱིས་ཆོས་ལ་བར་ཆད་ཇི་ཡོད་ཡང་མི་ཤེས་སྙམ་
དུ་གྲོང་དུ་འགྲོ་བའི་ཚེ་མགྲོན་གཉེར་གྱི་བཀའ་( ༢༥བ)བཀྱོན་དང་སྟོན་པའི་བཅས་པ་
གཉིས་ཀ་དྲན་བཞིན་དུ་འགྲོ་བ་ཡིན། ད་ལྟ་གཞན་གྱིས་བལྟས་ན་བསྟན་འགྲོའི་དོན་རྒྱ་
ཆེ་ཆེ་འདྲ་བ་ལ། རང་གི་ཉམས་ལེན་གྱི་ཐད་ནས་མཐིལ་རྡོལ་འདུག་པས་མགྲོན་གཉེར་
གྱི་བཀའ་རྣམས་བླ་མའི་ལུང་བསྟན་དུ་འདུག་གསུང་། དེ་ནས་ཕུར་བུ་ལྕོག་ཏུ་ཕྱིན་ཏེ་
བྱམས་མགོན་བླ་མ་རིན་པོ་ཆེ་དང་མཇལ། བཀྲ་ཤིས་ལྷུན་པོའི་སྤོས་དྲི་ཞིམ་པ་ཕྲན་བུ་
ཞིག་ཡོད་པ་ཕྱག་རྟེན་དུ་ཕུལ་བས་ཕྱག་མགོ་ཐོག་ཏུ་བཞག་ནས་ངས་སྔར་བཀྲ་ཤིས་
ལྷུན་པོའི་བདེ་ལེགས་ཁང་གསར་དུ་ཆོས་མང་པོ་བཤད་སྐབས་ཆོས་ཞུ་བའི་གྲས་གྲྭ་
ཤར་འཕྲེང་བ་སེར་པོ་བརྒྱུས་པ་ཞིག་ཡོད་པ་དེ་ཁྱོད་རེད་ཅེས་མཉེས་མཉེས་མཛད་ཀྱིན་
འདུག་པ་བླ་མས་ང་ངོ་མཁྱེན་པའི་རེ་བ་མེད་ཀྱང་རང་གི་བློ་ཆོས་ལ་གཏད་ན་བླ་མ་
ཐམས་ཅད་ཐུགས་དགོངས་གཅིག་ཡིན་འདུག་སྙམ་པ་བྱུང་། དེ་ནས་ལམ་རིམ་འཇམ་
དཔལ་ཞལ་ལུང་གི་འཁྲིད་གནང་བ་ཚང་མ་ཐོབ། འདི་སྐབས་འཚོ་བ་ཤིན་ཏུ་བཀྲེན་པ་
ཡོད་རུང་བླ་མའི་མན་ངག་རྣམས་ཤོར་དོགས་ནས་གྲོང་དུ་བསོད་སྙོམས་ལ་མ་བབས་
པར་བསྡད་པས། ཉིན་གཅིག་དཔོན་པོ་མི་དབང་གི་ཞབས་ཕྱི་ཞིག་གིས་ཚེ་སྒྲུབ་ཞུ་
t
གིན་འདུག་གོ་ཟེར་ནས་མི་གཅིག་གིས་ཕྱེ་སྒྱེ་གང་དང་མར་རིལ་གཅིག་སྤྲད་བྱུང་བ། །
བསམ་པ་ལ་ང་རི་ཁྲོད་པ་དགའ་རབ་(༢༦ན)ཞིག་ཏུ་གྲགས་པ་ཡོད་པ་འདྲ། འདིར་
སྡོད་རིང་འཚོ་བས་ཕོངས་པ་ཡོང་ཚོད་མི་འདུག་སྙམ་པ་བྱུང་། དེ་ནས་བཀའ་ཆོས་ལ་
ཕྱིན་པས་སྙིང་ལ་བཅང་རྒྱུའི་མན་ངག་མཐའ་ཡས་པ་ཞིག་སྩལ་ཏེ། འོ་མན་ངག་གི་
- 35 -

བ་འཇུལ་དུརྒྱལ་དབང་འཇམ་དཔལ་རྒྱ་མཚོས་མཛད།
ཉིང་ཁུ་དེ་སོགས་འཇིག་རྟེན་དང་འཇིག་རྟེན་ལས་འདས་པའི་ཕན་བདེ་ཐམས་ཅད་བླ་
མ་ཁོ་ནའི་བཀའ་དྲིན་ལ་རག་ལུས། དེར་མ་ཟད་ཟས་ཁམ་གཅིག་མྱོང་བ་ཡང་བླ་མ་ཁོ་
ནའི་བཀའ་དྲིན་ཡིན་ཏེ། མི་གླེན་པ་ཚོས་བླ་མས་ཕྱེ་དང་མར་གོང་དུ་རྫུས་ནས་ཡོངས་
པ་ཡང་ཤེས་མི་ཡོང་གསུང་། ངའི་བསམ་པ་ལ་བླ་མ་ཐུགས་རྗེ་ཅན་གྱིས་ང་འཚོ་བས་
ཉམས་ཐག་པ་སེལ་ཕྱིར་སྤྲུལ་པ་མཛད་པ་ལ་ཨ་ཕོ་རང་ཕོ་སྐྱེས་པས་ཡིན་སྙམ་པ་ཁྱོད་
རེ་བླུན། སྤྱིར་བླ་མས་ཟས་གོས་གནས་མལ་དང༌། མཚོ་དང་། འབབ་ཆུ་དང་། གྲུ་
དང་། ཟམ་པ་སོགས་སུའང་ སྤྲུལ་ཏེ་ སེམས་ ཅན་ གྱི་ དོན་ མཛད་ པར་ གསུངས་མོད།
ཁྱད་པར་རང་ཉིད་ངན་སོང་མུ་མཐའ་མེད་པའི་གཏིང་ནས་དྲངས་ཏེ་དལ་འབྱོར་གྱི་
རྟེན་ལ་བཞག་ནས་ལམ་བསླབ་པ་གསུམ་ལ་རིམ་གྱིས་ཁྲིད་དེ་དུད་འགྲོ་མི་གྲལ་དུ་
ཆུག་པ་ལྟ་བུ་འདི་བླ་མ་ཁོ་ནས་མཛད། དེའི་ནང་ནས་ད་ལམ་གྱི་གནས་སྐབས་སུ་རང་
ལ་ཉིན་གཅིག་གི་འཚོ་རྟེན་ཡང་མེད་པ་ལ་བླ་མས་ཕྱེ་དང་མར་གནང་བ་ཡིན་འདུག་
ཀྱང་། སྙིང་མེད་ཁྱོད་(༢༦བ)རང་བསམ་ཁྱེར་ངན་པས་རང་ཕོ་རྒོད་ནས་བྱུང་བར་གོ་
འདུག་ཁེངས་པ་དེ་དཔལ་གཞོམ་ཕྱིར་ཐུགས་བརྩེ་བས་གསུང་འདི་འདྲ་ཕེབས་པ་རེད།
ནན།
སེམས་ཀྱི་རྒྱུ་བ་ཕྲ་མོ་དེ་ལྟ་བུ་ཡང་མཁྱེན་ན་བླ་མ་སངས་རྒྱས་ཡིན་མིན་ལ་ཐེ་ཚོམ་
འདུག་གམ་སྙམ་དུ་རང་གི་བསམ་ངན་ལ་ངོ་གནོང་སྟེ་ས་ལ་ཐིམ་ན་སྙམ་པ་དང་།
བླ་མའི་བཀའ་དྲིན་དང་ཐུགས་རྒྱུད་ཀྱི་ཡོན་ཏན་ལ་དད་པ་ལྷག་པར་འཕེལ་ཏེ་མཆི་མ་
མང་པོ་ཤོར་བས་རྐྱེན་བྱས། འཚོ་བ་བཀྲེན་པས་ཡིན་ནམ་བཀའ་ཆོས་གྲོལ་ནས་གྲལ་
མཚེས་པས་སུག་མ་རྒྱབ་པར་དྲན་མེད་དུ་སོང་འདུག །དེ་ཕྱིན་ལ་དད་ལྡན་གཞན་གྱི་
དངོས་པོ་ཆེ་ཆུང་གང་སྟེར་མཁན་བྱུང་རུང་བླ་མའི་བཀའ་དྲིན་ཁོ་ནར་བལྟ་བ་ཡིན
དེའི་རྒྱུ་མཚན་གྱིས་ད་ལྟ་ང་ཅག་ལ་བླ་ཆེན་དང་མི་ཆེན་དག་གིས་བསྙེན་བཀུར་ཅི་བྱུང་
- 36 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
རུང་བླ་མའི་བཀའ་དྲིན་དུ་བལྟ་བ་ལས་སླར་ཡང་ཐོབ་ཏུ་རེ་ནས་སྦྱིན་བདག་གི་ངོ་
འཛིན་བྱེད་མ་མྱོང་ གསུང་། དེ་ནས་ བླ་ མའི་ སྐུ་མདུན་དུ་ཕྱིན་ཏེ། དཔལ་ གསང་བ་
འདུས་པའི་དབང་ཞིག་དང་ དེའི་ རྒྱུད་ཀྱི་བཤད་ སྲོལ་བླ་ན་མེད་པ་འགྲེལ་པ་བཞི་
སྦྲགས་སུ་གྲགས་པའི་ཟབ་བཤད་ཅིག་ཐུགས་རྗེས་གཟུང་འཚལ་ཞུས་པས། དེ་ཡིན་
དེ་ཡིན་གསུང་བ་ཙམ་ལས་གནང་མི་གནང་གི་བཀའ་གསལ་ནི་མ་བྱུང་། དེ་ནས་ཕུར་
བུ་ལྕོག་གིས་ཕུག་(༢༧ན)ཞིག་ཏུ་སྲོག་འཚོའི་འཚོ་བ་དང་བཅས་དགེ་སྦྱོར་གང་འཕེལ་
དང་ཐུན་མཚམས་སུ་གསང་བ་འདུས་པའི་འདོན་ཆ་རྣམས་འཛིན་ཅིང་ཡོད་པར། ཉིན་
གཅིག་བླ་མའི་གསོལ་དཔོན་ཕེབས་ནས་ཁྱོད་ཅི་བྱེད་ཅིང་ཡོད་གསུང་ངའི་དཔེ་ཆ་བལྟ་
མཚམས་ལ་གཟིགས་རྟོག་ཅིག་མཛད་ནས་ཕེབས་སོང་། རྒྱུ་མཚན་རྣམས་བླ་མར་ཞུས་
འདུག་པར་མཉེས་ནས་སྡུག་གེ་དོན་གཉེར་ཆེན་པོ་རེད། འོ་ན་དབང་ཞིག་སྟེར་དགོས་
ཡོང་འགྲོ་གསུངས་འདུག །དེ་ནས་དགེ་སློང་བྱིངས་འཚོ་བའི་སྟ་གོན་ལ་ཕེབས། བཞུགས་
པ་རྣམས་ཀྱང་པོ་ཏ་ལར་རྒྱལ་བ་རིན་པོ་ཆེས་བཀའ་ཆོས་ཤིག་གནང་བ་ཞུ་བར་ཕེབས་
སོང་ཞིང་། ངས་བླ་མ་རང་ལ་བློ་བཀལ་ནས་བསྡད་པས་ཉིན་གཅིག་སྐུ་མདུན་དུ་ཤོག་
གསུངས་ནས་གསང་བ་འདུས་པ་ལྷ་སོ་གཉིས་ཀྱི་དབང་བཞི་སྦྱོར་དངོས་རྗེས་གསུམ་
ཚང་བ། དབང་དོན་རྣམས་ལམ་གྱི་རིམ་པར་བསྒྲིགས་ཏེ་སྒྲུབ་པ་ཉམས་ལེན་དུ་བྱེད་
ཚུལ་གྱི་མན་ངག་མཐའ་ཡས་པ་དང་། རྒྱུད་ཕྱི་མ་དང་བཅས་པའི་ལུང་བཅས་སྩལ་
ནས། རྒྱུད་འགྲེལ་པ་དང་བཅས་པ་སླར་པཎ་ཆེན་མཆོག་གི་སྤྲུལ་སྐུ་ཕེབས་ནས་གནང་
བ་ཞིག་ཡོང་བས་དེ་དུས་ཞུས་གསུང༌།།
བ 37 -

རྒྱལ་དབང་འཇམ་དཔལ་རྒྱ་མཚོས་མཛད།
སླར་སྐྱིད་གྲོང་དུ་ཕེབས་ཏེ་རྗེ་གྲུབ་པའི་དབང་ཕྱུག་དང་
ཞལ་མཇལ་བའི་སྐོར།
དེ་ནས་ངའི་འདོད་དོན་ཡང་འགྲུབ། གྲུབ་པའི་དབང་ཕྱུག་ཆེན་པོའི་སྐུ་མདུན་
ནས་ཡོངས་ཏེ་ལོ་ཡང་འཁོར་ཉེར་འདུག་པས་སྐྱིད་གྲོང་དུ་འགྲོ་ཚུལ་བླ་(༢༧བ)མ་ལ་
ཞུས་པས། ཕྱིན་པས་ཆོག་སྟེ། བཀྲ་ཤིས་ལྷུན་པོ་དང་དེའི་ཉེ་འཁོར་ཚང་མར་འབྲུམ་
བུའི་ནད་ཚབས་ཆེ་བས་གཙང་གི་ལམ་ཐམས་ཅད་བསྡམས་འདུག་པར་ཁྱོད་ཐར་ཨེ་
ཡོང་གསུང་། གྲུབ་ པའི་ དབང་ ཕྱུག་ གིས་ལོ་གཅིག་ནས་འཁོར་བ་གྱིས་གསུང་གིན་
འདུག་པས། བླ་མ་རིན་པོ་ཆེས་སྐྱབས་འཇུག་གནང་དགོས་ཞུས་པས། འོ་ན་བླ་མའི་
བཀའ་ངག་ཡོད་ན་ལམ་ལ་ཤི་ཡང་མི་འགྱོད་སོང་གསུང་། དེ་ནས་ངས་སྒྲོགས་ལ་
བརྒྱུད་དབུས་ལྷོ་ཁ་ནས་རྒྱལ་རྩེ་ལྷོ་བརྒྱུད་དེ་ཕྱིན་པས། ལམ་ཞིག་ཏུ་ཕ་ཚངས་པ་
དཀར་པོ་བོང་བུ་མང་པོ་ལ་ཁལ་བཀལ་ཏེ་ཕེབས་པ་དང་ཐུག །ང་ངོ་མཁྱེན་ཏེ་མགོ་
མཇུག་ཀུན་ལ་གཟིགས་ནས་སྙིང་གི་རྗེ་བ། ང་རང་གི་ངོས་ནས་ཁྱོད་སྐྱིད་པ་ཞིག་བྱུང་ན་
བསམས་ཏེ་ཕུན་སུམ་ཚོགས་པའི་ཡང་རྩེ་པཎ་ཆེན་ཐམས་ཅད་མཁྱེན་པའི་ཞབས་དྲུང་
དུ་སྦྱར། དེར་བསྡད་ན་གྲྭ་པ་ཁ་ཐབས་ཞན་པ་གཅིག་ལས་མ་བྱུང་རུང་འོག་ཏུ་གདན་
བཟང་པོ་གཏིང་། སྟེང་དུ་བླ་བྲེ་ཕུབ། ཁ་ཇ་ཐུག་དང་མ་བྲལ་བའི་ཞག་ཆིལ་ལེ་བ་ཞིག་
དང༌། སྤོས་དྲི་བཟང་པོའི་ངད་ངབ་ཆིལ་ལེ་བ་ཞིག་ཡོང་སྟེ། ད་སྤྲང་ལུས་ཡི་དྭགས་འདྲ་
བ་དགྲ་གཉེན་སུས་མཐོང་ཡང་སྙིང་རྗེའི་གནས་ཤིག་འདུག །འོན་ཀྱང་སྡུག་རང་ཉོས་
ཀྱི་རྟ་ལ་མི་ཆགས་ཀྱང་ཞོན་ཟེར་བ་ཡིན་པས་བྱ་ཐབས་མེད་གསུང་བར། ཡབ། བུ་
- 38

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ། །
ཆོས་ལ་སྦྱར་(༢༨ན)པའི་དགོས་པ་ཕ་མའི་དོན་དུ་ཚེ་འདི་བློས་བཏང་སྟེ་དགེ་སྦྱོར་བྱས་
པ་ཞིག་ལ་མི་ཟེར་རམ་ཞུས་པས། རེད་ལྟོ་གོས་མེད་པ་ལ་ཚེ་འདི་བློས་བཏང་བ་མི་
ཟེར་ཏེ་ད་ངང་གིས་བལྟའོ་གསུང་། དེ་ནས་ཕྱིན་པས་སྤྱན་ལུང་དུ་སླེབས། དེ་སྐབས་
སྟོད་ན་མངའ་རིས་གུང་བཞུགས་པས་སྨད་ཕྱོགས་ནས་ཡོངས་པ་དྲག་ཞན་སུ་ཡང་
གཏོང་གི་མི་འདུག་པར། ངས་ཉིན་མོ་བྲག་སྐྱིབས་དང་རྫ་ཁྲོད་དུ་གབ། མཚན་མོ་རི་རྩེ་
འགྲིམས་ནས་ཕྱིན་པས། སྐབས་འགར་ཆུ་རོང་ཟབ་མོ་དང་། ལ་རོང་ཆེ་བར་ལྷུངས་པས་
ཡན་ལག་ཀྱང་མང་དུ་རྨས། ལ་ལར་མཐོ་ཡོར་ལ་མིར་འཁྲུལ་ཏེ་སྲོག་འཕྲོག་པའི་ཆོམ་
རྐུན་ནོ་སྙམ་པའི་འཇིགས་པ་ཡང་ལན་འགའ་བྱུང་། དེ་ནས་བླ་མ་གྲུབ་པའི་དབང་ཕྱུག་
གི་སྐུ་མདུན་དུ་སླེབས། ཕྱག་བཙལ་ཏེ་རྒྱུ་མཚན་རྣམས་ཞུས་པས། ད་སླེབས་པས་
འཚེངས། རྒྱུན་རིང་བས་སྒུག་ཡུན་བྱུང་གསུང་། དེ་ནས་མདོ་སྔགས་ཀྱི་ཟབ་ཆོས་
མཐའ་ཡས་པ་སྩལ་པ་རྣམས་ཞུས་ཏེ་ཉམས་སུ་ལེན་ཅི་ཐུབ་བྱས། བླ་མའི་སྐུའི་གམ་དུ་
བཅར་སྟེ་ཞབས་ཏོག་ཞུ་རྒྱུ་རྣམས་ཀྱང་ང་རང་གིས་བྱས། ལྷག་པར་བླ་མ་སྐུ་ན་ཆེས་
སྨིན་ཏེ་སྐུའི་བཀོད་པ་ཞིང་ཁམས་གཞན་དུ་བསྡུ་བར་མངོན་དུ་ཕྱོགས་པ་ན་སྐུ་བསྙུན་
པའི་ཚུལ་མཛད་པར་ངེད་ཅག་ནས་ཞབས་པད་ཡུན་དུ་བརྟན་དགོས་པའི་གསོལ་
(༢༨བ)འདེབས་དང་། སྨན་བཅོས་ཀྱི་འཕྲོད་བསྟེན་ཀྱང་བཞེས་དགོས་པར་གསོལ་བ་
བཏབ་ཀྱང་། ངའི་ནད་འདི་རྒས་ནད་ཡིན་སྨན་པས་ཀྱང་མི་ཕན་གསུངས་ནས་གནང་དུ་
མ་བཞེད། སླར་ཡང་ཞུས་པས་བདུད་རྩི་ལྔ་ལུམས་ཞིག་མཛད་སོང་བའི་སྨན་ཆབ་ཀྱང་
ང་རང་གིས་བསྐོལ། མཚན་མོ་ཡང་སྐུ་མདུན་དུ་བསྡད་ནས་གསང་ཆབ་ལན་གསུམ་
ཙམ་བཤམ་དགོས་པའི་ཞབས་ཕྱི་ཞུས། སྐུ་དྭངས་སྐྱེད་མེད་པའི་ཇེ་སྡུག་ཏུ་འགྲོ་བ་
ཞིག་འདུག་པར་ནུབ་གཅིག་ང་ལ་དགྱེས་ཉམས་ཆེན་པོ་མཛད་དེ་མདོ་སྔགས་ཀྱི་ལམ་
- 39 -

རྒྱལ་དབང་འཇམ་དཔལ་རྒྱ་མཚོས་མཛད། །
གྱི་གནད་རྣམས་གསུང་ཞིང་། ལྷག་པར་སྔགས་ལ་འཇུག་པ་ལ་བྱང་ཆུབ་ཀྱི་སེམས་
དང་ཟབ་མོ་དབུ་མའི་ལྟ་བ་མེད་དུ་མི་རུང་བ་ཡིན་ཚུལ་ཞིབ་པར་གསུང་ནས་སླར་ལྟ་
འཁྲིད་བྱེད་པ་ཞིག་ཡོང་གསུང་། ཡང་ལན་ཅིག་ཁྱོད་འདིར་བསྡད་ན་སྒྲུབ་གནས་འདི་
དགའ་རབ་ཡོང་བ་འདུག་སྟེ། འགྲིག་པ་ཞིག་ཨེ་ཡོང་ན་གསུང་། དེ་ནས་དགུང་ལོ་དོན་
གཉིས་སུ་ཕེབས་པ་ལྕགས་མོ་བྱའི་ལོ་ཟླ་བ་གསུམ་པའི་ཚེས་བཅུའི་ནམ་ལངས་ཙམ་
ལ་ངོ་མཚར་བའི་ལྟས་དང་བཅས་དགའ་ལྡན་དུ་གཤེགས། སྐུ་གདུང་ཞུགས་སྦྱངས་ཀྱི་
ཞབས་ཕྱི་རྣམས་གྲུབ་ནས། བྱམས་མགོན་བླ་མ་རིན་པོ་ཆེའི་དྲུང་དུ་ཕྱིན་ཏེ་རྒྱུ་མཚན་
རྣམས་ཞུས་པས། ད་ཞག་ཤས་འདིར་སྡོད། ཆོས་ཟབ་པ་འདྲ་ཡང་ཐོབ་ཡོང་། དེ་ནས་རི་
ཁྲོད་དུ་ཕྱིན་ཏེ་སྒྲུབ་པ་(༢༩ན)གཤའ་མ་ཞིག་བྱས་ནས་བླ་མའི་རྒྱལ་ཚབ་ཟིན་པ་ཞིག་
བྱེད་དགོས་གསུང་། དེ་ནས་བྱང་ཆུབ་ལམ་རིམ། ཚེམ་བུ་དམར་འཁྲིད། ནམ་མཁའ་སྒོ་
འབྱེད་ཀྱི་དབང་དང་གཅོད་འཁྲིད། སྤྱན་རས་གཟིགས་ཀྱི་རྗེས་གནང་སོགས་ཟབ་ཆོས་
མང་དུ་ཐོབ། འདིའི་དུས་ཀྱང་འཚོ་ཆས་ཤིན་ཏུ་དཀོན་པས་མར་ལམ་བཀྲ་ཤིས་ལྷུན་
པོའི་མཚམས་ན་ཉེ་རིགས་མང་པོ་ཡོད་པ་རྣམས་ཀྱིས་འཚོ་བའི་མཐུན་རྐྱེན་འདྲ་སྟེར་རེ་
བྱས་པས། མཐུན་རྐྱེན་ལྟ་ཞོག་ངེད་རྟ་ནག་ཤར་སྐྱ་བའི་རྐང་འདྲེན་སྐྱེ་སས་མ་འཁྱོགས་
ཁྱོད་ལྟ་བུའི་ཉེ་རིགས་མཐོང་ན་ངེད་ཚོ་མི་ལ་ངོ་ཡང་ཚ་
པ་ཁྱོད་ད་དུང་མ་ཤི་བ་འདུག 
གིན་འདུག་པས་མིག་གིས་མཐོང་བ་ཕར་བཞག་རྣ་བས་ཀྱང་མི་ཐོས་པའི་ས་ཞིག་ལ་
འགྲོ་རོགས་གྱིས་ཟེར་ནས་ཁ་མང་དུ་ལབ། སྲིང་མོར་གཏོགས་པ་ཁྲ་ཧྲིག་ཟེར་བ་ཞིག་
འདུག་པས་བློས་མ་བཟོད་ནས་དབུས་བར་ལྡེང་ཙམ་གྱི་ཕྱེ་ཞིག་དང་ཇ་སྡེར་མ་གང་
དེ་དུས་དབུས་ལམ་ལ་རྐུན་ཇག་གི་གཏམ་སྦིར་ཞིག་འདུག་པ་འཕྲོག་རྒྱུའི་ནོར་
བྱིན། 
མེད་རུང་ཆོས་ལྡན་གྱི་ལུས་ལ་བར་ཆད་བྱུང་དོགས་ཟླ་བོ་ཞིག་བཙལ་ནས་ཇ་དེ་ཟླ་བོ་
- 40 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
ལ་བྱིན། དབུས་སུ་སླེབས་ནས་ངེད་རང་དང་ བློ་མཐུན་པ་བཀྲ་ཤིས་ལྷུན་པོའི་དགེ་
བཤེས་ཞིག་རྒྱུད་སྨད་ན་བཞུགས་འདུག་པ་ཁོང་གིས་བདག་རྐྱེན་སྤྱོད་པའི་རེ་བ་བྱས་
(༢༩བ)པས་ངོ་ཡང་སྟོན་མ་ཉན། འོན་ཀྱང་དེའི་རྐྱེན་གྱིས་ཚེ་འདིའི་ཉེ་རིགས་གྲོགས་
མཆེད་གྱི་འཁྲི་བ་སྦྱད་ཀྱིས་ཆོད། ནམ་ཡང་མི་བསླུ་ངེས་པ་བླ་མ་ཁོ་ནའི་བཀའ་དྲིན་ལ་
དད་པ་གཏིང་ཚུགས་པ་ཞིག་དུས་དེར་སྐྱེས་ཞེས་གསུང་། འོ་ན་བླ་མ་རིན་པོ་ཆེས་ཕུར་
བུ་ལྕོག་རང་དུ་བཞུགས་པའི་སྐབས་བྱམས་མགོན་བླ་མ་རིན་པོ་ཆེ་ནས་ཆོས་དང་ཟང་
ཟིང་གཉིས་ཀའི་སྒོ་ནས་སྐྱོང་བར་མཛད་པས་གསོལ་ཆས་ལ་འོ་བརྒྱལ་བྱུང་མེད་ལས་
ཆེ་ཞུས་པས། ཧེ་ཧེ། ང་ཅག་བླ་མའི་ཞབས་ལ་གཏུག་པའི་དུས་སུ་བླ་མས་སློབ་མའི་ངོ་
འཛིན་དགོས་པའི་དུས་འདི་འདྲ་མིན། སློབ་མས་བླ་མའི་ངོ་བཟུང་སྟེ་ལུས་སྲོག་ལོངས་
སྤྱོད་ཐམས་ཅད་ཀྱིས་བླ་མ་མཉེས་པའི་ཐབས་ཁོ་ན་བྱེད་དགོས་པའི་དུས་དེ་ཡིན།
ཕུར་བུ་ལྕོག་ཏུ་སྡོད་སྐབས་ཀྱང་འཚོ་བ་ཤིན་ཏུ་བཀྲེན་པས་ཉིན་ལྟོ་དང་མཚན་གོས་མེད་
པའི་སྤྲང་པོ་ལྟ་བུ་ཞིག་ཡིན། སྡོད་སའི་ཤག་ཀྱང་མེད་པར་ད་ལྟ་ཆིབས་ར་ཡོད་ས་
འདིར་སྐྱེད་རྡོ་གསུམ་གྱི་སྟེང་དུ་ཁོག་མ་བསྐྱོན་པ་ལྟ་བུའི་ཕུག་པ་ཉལ་འདུག་གཉིས་
ཐུབ་ཙམ་ཞིག་ཡོད་པ་དེར་བསྡད་ནས་དཔགས་ཚོད་ཀྱི་དགེ་སྦྱོར་དང་། བླ་མའི་བཀའ་
ཆོས་ཤིག་ནམ་ཡོང་ན་སྙམ་དུ་ལྟོ་གོས་ཁྱད་དུ་བསད་ནས་བསྡད་པ་ཡིན། དེ་དུས་བླ་མ་
མཚན་གྲགས་དང་སྟོབས་འབྱོར་ ཤིན་ཏུ་ཆེ་ཡང་ ཁོ་བོ་ལྟ་བུའི་གདུལ་བྱ་ཤེས་རྒྱུད་
དཀོར་དང་ཉོན་མོངས་པས་ (༣༠ན)ཚོས་པ་རྣམས་ལ་ལས་སྒྲིབ་འདག་པའི་ཕྱིར་དུ་
ཐུགས་བརྩེ་བའི་ཐབས་མཁས་ཀྱི་མཛད་པས་འཚོ་ཆས་ཀྱི་མཐུན་རྐྱེན་གཞན་ལྟ་ཞོག །
རྒྱུན་གྱི་མང་ཇའི་སྐལ་བ་ཙམ་ཡང་མི་གནང་། འོན་ཀྱང་སེམས་བསྐྱེད་བྱུང་དུས་ཚོགས་
གྲལ་ལ་འབོད་པར་མཛད་ཀྱིན་ཡོད། ཚོགས་རྫས་ཀྱི་བཞེས་སྤྲོ་དང་ཚོགས་སྤག་རྣམས་
- 41 -

རྒྱལ་དབང་འཇམ་དཔལ་རྒྱ་མཚོས་མཛད།
བསགས་ཏེ། མི་ལ་རས་པས་ཚྭ་དང་ཐལ་སྡོར་ཚང་མའི་གོ་ཟྭ་ཚོད་ཀྱིས་བཅད་པ་ལྟར།
ངས་ཀྱང་ཚོགས་རྫས་ཀྱི་བཞེས་སྤྲོ་དང་། ཚོགས་ སྤག་ཆུ་གསུམ་བསྡུས་པའི་ཐུག་པ་
ཙམ་གྱིས་ལྟོ་གོ་བཅད་དེ་སྡུག་རུས་ཀྱིས་བསྡད་པས། བླ་མ་ཤིན་ཏུ་དགྱེས་ཏེ་བཀའ་
ཆོས་ཆེ་ཕྲ་ཕྱི་ནང་ཚང་མ་ང་ལ་ཆད་ཀྱི་དོགས་མཛད་དེ། བླ་མ་རང་གི་ཇོ་ལགས་ཆོས་
གྲགས་བྱ་བ་ཞིག་ཡོད་པ་དེ་བཀའ་ཆོས་ཡོད་རེས་བཞིན་དུ་འབོད་པར་གཏོང་བ་མཛད་
པས་བློ་ལ་ཡོད་པའི་འདོད་ཆོས་རྣམས་ཚང་མ་ཐོབ། དེ་དུས་གྱི་ཚོགས་རྫས་རྣམས་ད་
ལྟ་དྲན་ཡང་ཞིམ་པའི་སྣང་པ་ཞིག་ཤར་གྱིན་འདུག་གསུང་།
དགེ་འཕེལ་རི་ཁྲོད་དུ་བྱོན་ནས་ཤར་པ་ཆོས་རྗེ་ནམ་མཁའ་བཟང་གིས་
མདུན་ནས་འཁོར་ལོ་སྡོམ་པ་ལྷ་སོ་ལྔའི་དབང་བཞི་
ལེགས་པར་ནོས་ཚུལ།
འོ་ན་བླ་མ་རིན་པོ་ཆེས་དབུས་སུ་བླ་མ་བྱམས་པ་ཁོ་ན་ལ་ཆོས་གསན་པ་མ་
གཏོགས། བླ་མ་གཞན་ལ་ཆོས་མ་གསན་ནམ་ཞུས་པས། ང་བྱམས་མགོན་བླ་མ་རིན་
པོ་ཆེའི་སྐུ་མདུན་དུ་སྡོད་པའི་དུས་སུ་དེང་སང་གི་དུས་འདི་འདྲ་མིན། གདན་ས་ཆེན་པོ་
རྣམས་དང་རི་ཁྲོད་ཕན་ཚུན་ཐམས་ཅད་དུ་བསྟན་པ་ཡོངས་(༣༠བ)རྫོགས་ཀྱི་བདག་
པོ་དགེ་བའི་བཤེས་གཉེན་རི་འདྲ་བ་རེ་བཞུགས་ཏེ་སྐལ་བ་དང་ལྡན་པའི་གདུལ་བྱ་
རྣམས་ལ་མདོ་སྔགས་ཀྱི་ཟབ་ཆོས་མཐའ་དག་ཅི་དགར་སྩོལ་བས་དབུས་འདི་ཆོས་ཀྱི་
ཉི་མ་ཤར་བ་ལྟ་བུ་ཡོད། ང་ནི་ངེས་འབྱུང་དང་ལེ་ལོ་གང་ཡིན་ཀྱང་ཚེ་ཐུང་དགུན་ཉི་ལྟ་
བུ་འདིར་ཐོབ་ཐོབ་དང་། ཤེས་ཤེས་མང་པོས་ཅི་རང་བྱེད། རང་གི་ཉམས་ལེན་གྱིས་
- 42 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
བྱུང་ན་བླ་མ་འདིས་བསྟན་པའི་མན་ངག་གིས་མི་ཆོག་རྒྱུ་གང་ཡང་མི་འདུག་སྙམ་པའི་
བསམ་པ་ཞིག་སྐྱེས་ཏེ་བཀའ་ཆོས་ཡོད་ཀྱང་འདྲ་མེད་ཀྱང་འདྲ་བླ་མ་རང་ལ་བློ་བཀལ་
ནས་ཕུར་བུ་ལྕོག་རང་དུ་བསྡད་པས། ལན་ཅིག་བླ་མའི་སྐུ་མདུན་དུ་འབོད་པར་མཛད་
དེ་ཆོས་ཀྱི་བཀའ་སློབ་མང་པོ་ཞིག་གི་མཐར། ཁྱོད་ཀྱིས་གྲུབ་ཆེན་ལཱུ་ཨི་པའི་ལུགས་
ཀྱི་འཁོར་ལོ་སྡོམ་པ་ལྷ་དྲུག་ཅུ་རྩ་གཉིས་ཀྱི་དབང་ཆེན་ཐོབ་བམ་གསུང་། སྔ་སོར་གྲྭ་
སར་སྡོད་པའི་སྐབས་རྡོ་རྗེ་འཛིན་པ་ཛྙཱ་ན་ཤྲཱིའི་ཞབས་དྲུང་དུ་འདིའི་དབང་ཐོབ། དམ་
ཚིག་དང་སྡོམ་པ་རྣམས་ཀྱང་རིས་སུ་མ་བོར་བར་བསྲུངས་པ་ལགས་ཀྱང་། ད་དུང་
བྱིན་རླབས་ཀྱི་ཚན་ཁ་ཆེ་ཁྱད་བླ་མ་རིན་པོ་ཆེ་ནས་ཀྱང་གནང་དུ་གསོལ་ཞུས་པས། འོ་
ན་འབྲས་སྤུངས་དགེ་འཕེལ་ན་འཁོར་ལོ་སྡོམ་པ་ངུར་སྨྲིག་གི་རྣམ་པར་རོལ་པ་དགའ་
ལྡན་ཤར་པ་ཆོས་རྗེ་ནམ་མཁའ་བཟང་ཞེས་བྱ་བ་བཞུགས། དེའི་ཞབས་དྲུང་དུ་ཕྱིན་ཏེ་
འདིའི་དབང་དང་མན་ངག་རྣམས་ཞུས་(༣༡ན)ན་བྱིན་རླབས་ཀྱི་བཀའ་བབས་ཤིག་
འདུག་པས་དེ་ལྟར་གྱིས་གསུང་། བླ་མ་འདི་དེ་སྔོན་མཇལ་མ་མྱོང་ཡང་མཚན་ཐོས་པ་
ཙམ་གྱིས་དད་པ་ཐུན་མོང་མ་ཡིན་པ་སྐྱེས་ཤིང་། ཁྱད་པར་བྱམས་མགོན་བླ་མ་རིན་པོ་
ཆེ་ནས་ཀྱང་བཀའ་གནང་བར་སོང་གཤིས་དགེ་འཕེལ་དུ་ཕྱིན། བླ་མ་འདིའི་ཞལ་གྱི་
དཀྱིལ་འཁོར་བལྟ་བས་ཆོག་མི་ཤེས་པ། སྐུ་གསུང་ཐུགས་ཀྱི་མཛད་པ་གང་ལ་གཞིགས་
ཀྱང་དད་པ་འཕེལ་བའི་ཡོན་ཏན་དང་ལྡན་པ་ཞིག་འདུག་པ་ལ་ཕྱག་བཙལ། ལག་
གཉིས་ཐལ་མོ་སྦྱར་ཏེ་རྒྱུ་མཚན་རྣམས་ཞིབ་པར་ཞུས་པས། ཕྱག་སྤྱི་བོར་བཞག་ནས་
ཁྱོད་གཙང་པ་བླ་མ་ལ་དད་པ་ཆེ། ཆོས་ལ་དོན་གཉེར་ཡོད། རི་ཁྲོད་དུ་སྒོམ་སྲན་ཆེ་
བས། ངའི་ཡི་དམ་ཐུན་མོང་མ་ཡིན་པ་འདིའི་དབང་མན་ངག་རྣམས་སྣོད་དང་ལྡན་
པའི་གདུལ་བྱ་ལ་མི་སྟོན་ན་སུ་ལ་སྟོན། ཆོས་ཀྱི་ཆེ་བ་ཡིན་པས་མཎྜལ་ཞིག་ཤོམས་
- 43 -

རྒྱལ་དབང་འཇམ་དཔལ་རྒྱ་མཚོས་མཛད།
ཤིག་གསུང་། དེར་བླ་མས་དཀྱིལ་འཁོར་སྟ་གོན་མཛད། ང་རང་ལ་བླ་མར་དབུལ་ལོ་
བའི་དངོས་པོ་གང་ཡང་མེད་པར་དགེ་འཕེལ་རི་ཁྲོད་པ་རྣམས་ལ་ བསོད་ སྙོམས་ ཤིག་
བྱས་པས་དངུལ་འཁོར་ལོ་མ་བདུན་འབྱོར་བྱུང་བ་བླ་མའི་ཕྱག་ཏུ་ཕུལ་ཏེ་འདིས་མཚོན་
ལུས་ལོངས་སྤྱོད་དུས་གསུམ་དུ་བསགས་པའི་དགེ་ཚོགས་རྣམས་ཀྱང་ཆོས་ཀྱི་ཡོན་དུ་
འབུལ་བ་ལགས་ཞུས་པས། བླ་མ་ཤིན་ཏུ་དགྱེས་ཏེ་(༣༡བ)བཀའ་གདམས་ལྷ་ཆོས་
བདུན་ལྡན་གྱི་བསྟན་པ་ཕྱོགས་བརྒྱར་དར་བའི་རྟེན་འབྲེལ་བཟང་། ད་དབང་དངོས་
གཞི་རས་བྲིས་ཀྱི་དཀྱིལ་འཁོར་ལ་བརྟེན་ནས་བྱེད། དེ་ལ་སྟ་གོན་དང་དངོས་གཞི་རྗེས་
གསུམ་ཡོད་པའི་དེ་རིང་སྟ་གོན་གྱི་རིམ་པ་ཡིན་གསུང་སྟེ་ཆོ་ག་རྣམས་ཕྱག་ལེན་ལྟར་
མཛད་ཅིང་། སོ་ཤིང་འདོར་བའི་སྐབས་མཆོག་གི་དངོས་གྲུབ་ཐོབ་པར་ལུང་བསྟན།
དེ་ནས་དབང་བཞི་ཡོངས་སུ་རྫོགས་པ་ལམ་རིམ་གཉིས་ཀྱི་འཁྲིད་བགེགས་སེལ་བོགས་
འདོན་དང་བཅས་པ་རྣམས་བུམ་པ་གང་བྱོའི་ཚུལ་དུ་སྩལ། གཞན་ཡང་ཉིན་དང་ནུབ་
གཉིས་ཀར་སྐུ་མདུན་དུ་འབྲལ་བ་མེད་པར་འཇོག་པར་མཛད་དེ་འདོད་ཆོས་ཀྱི་རིགས་
མང་པོ་དང་། སྡོམ་པ་གསུམ་གྱི་བཅས་མཚམས་རྣམས་བསྲུང་ལུགས་ཀྱི་མན་ངག་
ལག་ལེན་མྱོང་འཁྲིད་ཀྱི་ཚུལ་དུ་སྩལ་བས་བཀའ་དྲིན་ལ་འཁོར་ཐབས་མེད། ཁྱད་པར་
དཔལ་གསང་བ་འདུས་པའི་མན་ངག་གི་སྙིང་པོ་མཐར་ཐུག་པ། ཆོས་ཀྱི་རྒྱལ་པོ་ཙོང་
ཁ་པ་ཆེན་པོའི་ཐུགས་ཀྱི་བཅུད་ཕྱུང་བའི་གདམས་པ་ཕྱི་རབས་ཀྱི་གདུལ་བྱ་རྣམས་ཀྱི་
ཆེད་དུ་ཡི་གེར་འགོད་པར་མཛད་པ་རིམ་ལྔ་གསལ་བའི་སྒྲོན་མེ་ཞེས་བྱ་བའི་ལེགས་
བཤད་འདིའི་བཤད་ལུང་མན་ངག་དང་བཅས་པ་རྗེན་པར་སྩལ་ཏེ། འོ་ཁྱོད་གཙང་པ་
ཆོས་དང་བླ་མ་ལ་དད་པ་ཆེ། བྱ་བ་ཐམས་ཅད་ལ་ཡིད་གཞུངས་(༣ ༢ན)པས་ངེད་རང་
གི་ཉེ་གནས་ཀྱི་འོས་སུ་འདུག་ཀྱང༌། ཁྱོད་སྒྲུབ་པ་བྱེད་པའི་བར་ཆད་དུ་འདུག །ད་ས་
-44 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
མཐའི་རི་ཁྲོད་ལ་འགྲོ་རན་པས་སོང་ཞིག་གསུང་། དེར་ཕྱག་བཙལ། ཞབས་སྤྱི་བོར་
བླངས། བླ་མ་བསྟན་འགྲོའི་དོན་དུ་ཞབས་པད་བརྟན་པ་དང༌། བདག་ཀྱང་ཚེ་རབས་
ཐམས་ཅད་དུ་རྗེས་སུ་འཛིན་དགོས་པའི་སྐྱབས་འཇུག་ཞུས། ཕྱི་ཕྱག་བཙལ་གྲབས་
བྱས་པས་བླ་མ་ཡང་ཐུགས་འཕྲེང་བའི་རྣམ་པ་མཛད་དེ་ད་དུང་རང་རེ་ཕྲད་པའི་རྟེན་
འབྲེལ་དུ་འགྲོ་ཁར་ཕྱག་མ་འཚལ། ཁོ་བོ་དགའ་ལྡན་གསེར་ཁྲི་ལ་འཁོད་པའི་ཚོད་དུ་
ཕྲད་པ་ལ་ཤོག་ཅིག །ཆོས་ཀྱི་ཁ་ཏ་ཞིག་ཀྱང་བྱེད། འཕངས་པའི་མན་ངག་ཞིག་ཀྱང་
སྟེར། དེའི་བར་དུ་སྦྱིན་བདག་གི་ངོ་མ་འཛིན། ཟས་ནོར་ལ་སྲེད་པ་མ་བྱེད། སྲོག་འཚོ་
ཙམ་གྱི་ལྟོ་གོས་ཀྱིས་ཆོག་པར་གྱིས་ལ་མི་མེད་ཀྱི་རི་ཁྲོད་དུ་དགའ་ལྡན་སྒྲུབ་བརྒྱུད་ཀྱི་
བསྟན་པ་ཚུགས་ཤིག་གསུང་། དེ་ནས་ཚུར་ལམ་སེ་ར་རྩེ་དང་། རག་ཁ་བྲག་གི་གནས་
མཇལ་ཞིག་ལ་ཡོངས་པས། རིག་ཁ་བྲག་ན་ཨ་སྐྱ་བསོད་ནམས་བཟང་པོ་དེ་འཁོར་
མང་པོ་ལ་རྗེ་ཙོང་ཁ་པ་ཆེན་པོའི་གསུང་འབུམ་གྱི་ལུང་གནང་གིན་འདུག་པ་དང་མཇལ།
ཕྱག་དབང་ཞུས་པས། ངོ་མཁྱེན་ཏེ། ཕྱག་སྤྱི་བོར་བཞག་ནས་སྐྱིད་གྲོང་དགེ་སློང་ངའི་
སར་ཡོངས་པ་ལེགས། ད་(༣༢བ)ཆོས་ལ་སྡོད་དམ་གསུང་། བྱམས་མགོན་བླ་མ་རིན་
པོ་ཆེའི་གནང་བ་མ་ཐོབ་ཀྱང་བླ་མ་རང་གིས་ལུང་མང་པོ་གསན་པའི་བླ་མར་སོང་བས་
སྐྱོན་མེད་དམ་སྙམ་ཆོས་ཐུན་འདི་ལ་སྡོད་ལགས་ཞུས་པས། འོ་ན་ངའི་གཡས་ཕྱོགས་
འདིར་སྡོད། ཁྱོད་རེ་ཞིག་སྔགས་ལ་མ་ཞུགས་ན་དགའ་རབ་ཞིག་ཡོང་བ་འདུག་གོ་
གསུང་། དེ་དུས་ལྷོ་ཁ་ཁུལ་དུ་སྦྱོར་སྒྲོལ་ལ་བསྙད་པའི་ཅོལ་ཆུང་རྣམས་སྡོམ་པ་སྐྱེལ་
པའི་དུས་དེ་ཡིན་པས་དེ་དག་ལ་དགོངས་ནས་སྔགས་ལ་མ་ཞུགས་ན་གསུངས་པ་ཡིན་
ནམ་སྙམ་པ་བྱུང་། དེ་ནས་བྱམས་མགོན་བླ་མ་རིན་པོ་ཆེའི་ཞབས་དྲུང་དུ་ཕྱིན་ནས་རྒྱུ་
མཚན་རྣམས་ཞིབ་པར་ཞུས་པས། བླ་མ་རིན་པོ་ཆེ་ཡང་ཐུགས་ཤིན་ཏུ་དགྱེས་ཏེ་ཁྱོད་
བ 45 -

རྒྱལ་དབང་འཇམ་དཔལ་རྒྱ་མཚོས་མཛད།
ཀྱི་དོན་ཆེན་པོ་གྲུབ་འདུག །དབང་དང་བེམ་པོ་བརྩེགས་ན་དྲོ་ཟེར་བ་ཡིན་པས་ད་དུང་
ངེད་ཀྱིས་ཀྱང་བྱེད་གསུངས་ཏེ། དཀྱིལ་འཁོར་སྟ་གོན་མཛད་ནས་ལཱུ་ཨི་པའི་ལུགས་
ཀྱི་འཁོར་ལོ་སྡོམ་པ་ལྷ་དྲུག་ཅུ་རྩ་གཉིས་དང་། དྲིལ་བུ་ཕྱི་ནང་གཉིས། རྡོ་རྗེ་འཇིགས་
བྱེད་ལྷ་བཅུ་གསུམ་མ་བཅས་ཀྱི་དབང་བཞི་ཡོངས་སུ་རྫོགས་པ་དང་སོ་སོའི་ལམ་རིམ་
གཉིས་ཀྱི་འཁྲིད་མན་ངག་དང་བཅས་པ་རྣམས་དགྱེས་བཞིན་དུ་སྩལ་གསུང་། འོ་ན་ང་
མའི་རིན་པོ་ཆེས་ཆོས་རྗེ་ནམ་མཁའ་བཟང་དགའ་ལྡན་གྱི་ཁྲི་ལ་ཕེབས་ནས་མན་ངག་
གང་(༣༣ན)གསན་ཞུས་པས། རྟེན་འབྲེལ་ཅུང་ཟད་འཕྱུགས་པས་བླ་མ་དགའ་ལྡན་
གྱི་ཁྲི་ལ་ཕེབས་ནས་མཇལ་མ་ཐུབ་གསུང་། རྟེན་འབྲེལ་ཇི་ལྟར་འཕྱུགས་ཞུས་པས།
བླ་མའི་སྐུ་མདུན་ནས་ཐོན་ཏེ་གཟིམས་སྤྱིལ་མཐོང་བའི་སར་ཡུད་ཅིག་བསྡད་པས་བླ་
མའི་སྐུ་གསུང་ཐུགས་ཀྱི་ཡོན་ཏན་ལ་དད་པ་བཅོས་མ་མ་ཡིན་པ་ཞིག་སྐྱེས་ཏེ་མཆི་མ་
མང་པོ་ཤོར། ཞལ་མཇལ་འདོད་ནས་ལོག་གྲབས་ལོག་གྲབས་བྱས་པས། བསམ་པ་
ལ་བླ་མ་དགའ་ལྡན་ཀྱི་ཁྲི་ལ་ཕེབས་ནས་ཤོག་གསུང་གིན་འདུག་པས་སྐྱོན་མེད། ད་
ལམ་ཡན་ལག་བདུན་པ་ཞིག་ཕུལ་ཏེ་འགྲོ་སྙམ་དུ་བླ་མས་སླར་འཕྲད་པའི་རྟེན་འབྲེལ་
དུ་ཕྱག་མ་འཚལ་གསུང་བ་དེ་བརྗེད་ནས་ཕྱག་མང་དུ་བཙལ། མཎྜལ་ཕུལ་ཏེ་ཕྱིན་པས་
དེའི་རྟེན་འབྲེལ་གྱིས་ཞལ་མཇལ་མ་ཐུབ། བླ་མའི་བཀའ་དང་འགལ་ན་དགེ་བ་ཡིན་
ཀྱང་གནོད་པ་ཆེན་པོ་ཡོང་གིན་འདུག །འོན་ཀྱང་བླ་མ་དགའ་ལྡན་གྱི་ཁྲི་ལ་ཕེབས་པའི་
ཚོད་དུ་བླ་མའི་བཀའ་བསྒྲུབས་ནས་དབུས་ལ་ཡོངས་པས། རྒྱལ་པོ་ཝང་དང་གུང་
འཁྲུག་པའི་སྐབས་ཝང་གིས་བླ་མ་ལ་དྲག་པོའི་ལས་སྦྱོར་མཛད་དེ་གུང་ཐལ་པའི་རྡུལ་
བཞིན་བརླག་དགོས་ཚུལ་ཞུས་པས། བླ་མས་ཆེན་པོའི་ངོ་འཛིན་མ་མཛད་པར་ང་
དགའ་ལྡན་ཁྲི་པས་མི་གསོད་མི་ཐུབ་གསུངས་(༣༣བ)པས། རྒྱལ་པོ་ཁྲོས་ནས་དགའ་
- 46 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
ལྡན་གྱི་ཁྲི་ལ་ཚ་ལེན་བྱས་ཏེ་རྒྱུད་པ་དྲི་མེད་ལ་གསེར་ཁྲི་གཏད། དེར་བླ་མའི་ཉེ་གནས་
ཀྱིས་བསྟན་པ་ལ་དགྲ་བྱུང་ན། སངས་རྒྱས་ལ་ར་མདའ་ཟེར་བ་ཡིན་པས་དྲག་པོའི་
ལས་སྦྱོར་མཛད་དེ་རྒྱལ་པོ་མེད་པ་བཟོ་དགོས་ཚུལ་ཞུས་པས། བླ་མ་ཧ་ལས་པ་ལྟར་
མཛད་དེ་ཅི་ཟེར། ང་དགའ་ལྡན་གསེར་ཁྲིའི་ཐོག་ནས་དགའ་ལྡན་ཆོས་ཀྱི་ཕོ་བྲང་དུ་
རྒྱལ་ཚབ་བྱམས་པ་མགོན་པོ་དང་། ཡབ་རྗེ་བློ་བཟང་གྲགས་པ་གཉིས་ཐེག་མཆོག་
ཆོས་ཀྱི་བགྲོ་བ་མཛད་པའི་མདུན་ས་དེར་ཆོས་གོས་རྣམ་པ་གསུམ་པོ་འདི་གྱོན་བཞིན་
དུ་འགྲོ་རྒྱུ་ཡིན། ཁྱེད་རྣམས་དེ་སྐད་མ་ཟེར་ཞིག་གསུངས། དེར་བླ་མས་ཁྲི་ཐོག་ཁང་
ནས་ཕེབས་ཏེ། དགའ་ལྡན་གསེར་ཁྲིའི་ཐོག་ནས་དགེ་འདུན་རྣམས་ལ་ཆོས་ཀྱི་ཐ་མ་
གནང་སྟེ་བསྔོ་སྨོན་གྱི་མཚམས་སྦྱོར་མཛད་ནས། ཁོ་བོ་དགའ་ལྡན་གསེར་ཁྲིར་འཁོད་
དེ་རྒྱལ་བ་ཙོང་ཁ་པའི་བསྟན་པ་ལ་ཕན་གནོད་གང་བྱས་དམ་ཅན་ཆོས་རྒྱལ་ཁྱོད་རང་
དཔང་པོ་ཡིན་ནོ་གསུངས་ཏེ་ལམ་གསེང་མར་ཐེ་བོ་ཁང་དུ་ཕེབས་ནས་གཟུགས་སྐུའི་
བཀོད་པ་ཆོས་དབྱིངས་སུ་བསྡུ་བའི་ཚུལ་བསྟན་ཚར་ཙམ་ལ་ང་འབྱོར། མན་ངག་གི་
སྐལ་བ་མ་ཐོབ་ཀྱང་། སྐུ་གདུང་ཡིད་བཞིན་ནོར་བུར་མཆོད་འབུལ་དང་སྨོན་ལམ་ཁོ་
ཐག་ཆོད་པ་འདེབས་རྒྱུ་བྱུང༌། (༣༤ན)བྱིན་རླབས་མོས་པའི་རྟེན་དུ་གདུང་སྐལ་ཡང་
ཐོབ་གསུང་།
- 47 -

རྒྱལ་དབང་འཇམ་དཔལ་རྒྱ་མཚོས་མཛད།
གྲུབ་པའི་དབང་ཕྱུག་དེ་ཉིད་ཀྱི་སྐུ་གདུང་མཇལ་བ་དང་
དབེན་པའི་གནས་སུ་སྒྲུབ་པ་མཛད་ཚུལ།
འོ་ན་བླ་མ་རིན་པོ་ཆེ་ནས་བྱམས་པ་ལ་བདེ་འཇིགས་ཀྱི་དབང་དང་མན་ངག་
རྣམས་གསན་པའི་མཇུག་ཏུ་ཆོས་གང་གསན་ཞུས་པས། དེ་ནས་སྐྱིད་གྲོང་ནས་འབྱོར་
ཏེ་ཟླ་བ་ཡང་བཞི་ལྷག་ཙམ་སོང་། ཟབ་ཆོས་ཀྱང་མང་དུ་ཐོབ་པས་སྐྱིད་གྲོང་དུ་ལོག་
ཆོག་པ་ཞུས་པས། བླ་མའི་ཞལ་ནས། འོ་ན་རི་ཁྲོད་དུ་ཉམས་ལེན་གྱི་གཙོ་བོ་བྱང་ཆུང་
ལམ་རིམ་ལ་གྱིས། ཆོས་འདི་རྣམས་ལའང་བག་ཆགས་ཅི་ཐེབས་གྱིས་ཤིག་གསུངས་
ཏེ་ཟབ་ལམ་ནཱ་རོའི་ཆོས་དྲུག་གི་འཁྲིད་ཅིག་དང་། བློ་སྦྱོང་མཚོན་ཆ་འཁོར་ལོའི་ལུང་
ཞིག་གནང་སྟེ། འོ་ཆོས་བྱེད་པ་ལ་དགྲ་བདག་འཛིན་འགོང་པོ་འདི་ཡིན་པས་གོ་བར་
གྱིས་ཤིག་གསུང་། དེ་ནས་བྱིན་རླབས་དང་སྐྱབས་འཇུག་ཞུས་ཏེ་ཕྱིན་པས། གྲུབ་པའི་
དབང་ཕྱུག་ཆེན་པོ་དེ་ཉིད་ཀྱི་སྐུ་གདུང་གི་གཟུངས་འབུལ་བ་དང་རབ་གནས་ཀྱི་རྗེས་
ཟིན་ཙམ་ལ་སྐྱིད་གྲོང་དུ་འབྱོར། རབ་གནས་རྣམས་གྲུབ་ནས་ངེད་རང་གི་སྒྲུབ་ཁང་དུ་
ཕྱིན་ཏེ། ད་ནི་བླ་མའི་དགོངས་པ་རྫོགས་པ་དང་། རང་གི་དལ་བ་དོན་ལྡན་དུ་བྱ་ཕྱིར་
ཚེ་དང་སྒྲུབ་པ་མཉམ་པ་ཞིག་བྱེད། དེ་ལ་ལས་དང་པོ་པ་འཚོ་བ་ལ་བརྟེན་དགོས་པས་
བསོད་སྙོམས་ཞིག་ལ་འགྲོའམ་སྙམ་པ་ལ། ཡང་བསམ་པ་ལ་བསོད་སྙོམས་(༣༤བ)
ལ་ཕྱིན་ན་ཡུལ་འབྱོར་གུད་སྣ་ཚོགས་ཤིག་མཐོང་ཞིང་། གཏམ་བཟང་ངན་སྣ་ཚོགས
ཤིག་ཐོས་པས་དགེ་སེམས་ལ་བར་ཆད་ཀྱང་འབྱུང་སྲིད། རྗེ་བཙུན་མི་ལ་ལ་ལྟོ་གོས་
གང་ཡང་མེད་པར་རི་ཁྲོད་དུ་བཞུགས་ཚུགས་འདུག །ང་ལ་ལྟོ་མེད་ཀྱང་གོས་འདི་ཙམ་
- 48 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
འདུག་པས་མི་ལ་ལས་འབྱོར་བ་ཆེ་བ་འདུག་སྙམ་དུ་བསོད་སྙོམས་ལ་མི་འགྲོ་བར་ཐག་
བཅད། ལུས་གོས་ཀྱི་ཁྲོད་ན་དྲག་པ་གཟན་ཞིག་དང་། ཆར་ཁེབས་སླེའུ་ཞིག་འདུག་པ་
གཉིས་འབྲུ་ལ་སྒྱུར་བས་ནས་རུའི་ཁལ་བཅུ་ཙམ་བྱུང་། དེ་ལ་ཕྱེ་བཏགས་ཏེ་རླུང་འཛིན་
ཙམ་གྱི་འཚོ་བས་ཆོག་པར་བྱས་པས་ལོ་གསུམ་གྱི་རིང་ཐུབ། མི་དང་ཐུག་ཕྲད་མ་བྱས་
པར་དགེ་སྦྱོར་ལ་རྩེ་གཅིག་ཏུ་འབད་པས་ལོ་གསུམ་སོང་མཚམས་སུ་དགེ་སློང་བགྲེས་
པ་རེ་གཉིས་ཕེབས་བྱུང་བར་ངའི་ཁ་ཐབས་གཟིགས་པས་སྙིང་རྗེ་འཁྲུངས་ཏེ། ད་ཁྱོད་
འདི་ཁའི་མུ་མཐུད་ཀྱིས་བསྡད་ན་ལུས་ལ་ཆུ་ཡང་གསོག་པ་འདུག །དེ་བས་གྲོང་ཁྲོད་
ནས་བསོད་སྙོམས་ཤིག་བླངས་ཏེ་སླར་དགེ་སྦྱོར་བྱས་པ་དྲག་འདྲ་མཉམ་ལ་ངོ་ཡང་ཚ་
བ་འདུག་ཅེས་སྙིང་ཉེ་ཉེའི་ཞལ་ཏ་ཡང་མང་དུ་མཛད། ང་རང་གི་བསམ་པ་ལ་ཡང་ད་
ལུས་རིད་པོ་འདི་ལྟར་དུ་སོང་འདུག་པས་ཚེའི་བར་ཆད་ཀྱང་བྱེད་སྲིད། བསོད་སྙོམས་
འདི་སྟོན་པས་ཀྱང་གནང་བས་འགྲོའོ་སྙམ་པ་ལ། ཡང་(༣༥ན)བསམ་པ་ལ་སྔར་ནས་
འདོམ་བཞི་བཅུ་ཕན་ལ་འཆག་པ་ཡང་བླ་མ་ལ་ཞུས་ནས་བྱེད་པ་ལ་ད་ཞུ་ས་ནི་མེད།
རང་རྒྱུད་ཀྱི་ཉོན་མོངས་དབལ་མ་གཞོམ་པར་གྲོང་ཁྲོད་དུ་བབས་ན་སྲོག་འཚོ་ཙམ་གྱི་
འཚོ་བ་འབྱོར་སྲིད་ཀྱང་ཚུལ་ཁྲིམས་ཀྱི་སྲོག་འཕྲོག་པའི་བར་ཆད་ཇི་ཡོང་མི་ཤེས། ཚུལ་
ཁྲིམས་ལ་བར་ཆད་བྱུང་ན་ནི། རྒྱལ་བ་བདག་ཅག་སྟོན་པས། དགེ་སློང་དག །སྲོག་
དང་བྲལ་ཞིང་ཤི་བ་ནི་བླ་ཡི། ཚུལ་ཁྲིམས་ཉམས་ཤིང་ཞིག་པ་ནི་དེ་ལྟ་མ་ཡིན་ནོ། །དེ་
ཅིའི་ཕྱིར་ཞེ་ན། སྲོག་དང་བྲལ་ཞིང་ཤི་བས་ནི་སྐྱེ་བ་འདི་ཉིད་ཀྱི་ཚེ་ཟད་པར་འགྱུར་གྱི།
ཚུལ་ཁྲིམས་ཉམས་ཤིང་ཞིག་པས་ནི་སྐྱེ་བ་འབུམ་ཕྲག་བརྒྱའི་བར་དུ་རིགས་དང་བྲལ་
ཞིང་བདེ་བ་སྤངས་ཏེ་རྣམ་པར་ལྟུང་བ་ཆེན་པོ་ཉམས་སུ་མྱོང་བར་འགྱུར་རོ། །ཞེས་
གསུངས་པ་ལ་ཁ་ཐབས་ཞན་གྱི་དོགས་ནས་འཚོ་བ་ངན་ངོན་གྱི་ཆེད་གྲོང་དུ་རྒྱུ་འདོད་
- 49 -

རྒྱལ་དབང་འཇམ་དཔལ་རྒྱ་མཚོས་མཛད།
བྱེད་པ་ཁྱོད་སྨོན་པ་རེད། ཚུལ་ཁྲིམས་ལ་བར་ཆད་བྱུང་ན་འཚོ་བས་ཕོ་སྐྱེས་པ་འདུག་
གམ་སྙམ་དུ་རང་ལ་རང་གིས་ལྕག་བཏབ་སྟེ་མཚམས་རྒྱུན་དེའི་ངང་དུ་གནས་ནས་ཡི་
གེ་འདི་དག་ཀྱང་སྡེབས་པ་ཡིན་གསུང་། །
རྗེ་བཙུན་བླ་མའི་ཐུགས་རྗེའི་ལྕགས་ཀྱུ་ཡིས། །ངན་སོང་གནས་ནས་དྲངས་ཏེ་
དལ་བའི་རྟེན། །འདི་འདྲ་ཐོབ་ཀྱང་ཐར་ལམ་མི་སྒྲུབ་པར། །ངན་སོང་ངན་འགྲོའི་
(༣༥བ)གཡང་ལ་རྒྱུག་བྱེད་པ། །ཀྱེ་མ་ཀྱེ་ཧུད་བདག་ལ་སེམས་མེད་དམ། །བདག་སྙིང་
རུལ་ལམ་འོན་ཏེ་སྨྱོ་འམ་ཅི། །སྣང་ཤས་གདོན་ཆེན་འདི་ཡིས་བསླུས་པར་ངེས། །ཆོས་
རྒྱུས་མཁན་ཁྱོད་རང་ལ་སྙིང་རྗེས་ལྟོས། །ཡར་འགྲོ་མར་འགྲོའི་མཚམས་འདིར་བསམ་
བློ་ཐོང་། །གཏན་གྱི་སྐྱིད་སྡུག་འདམ་ཁ་ད་རེས་བྱུང་། །དམ་ཆོས་འདི་དག་ལྟོས་ལ་རང་
ལ་སོམས། །ཞེས་དང་། རྒྱལ་དང་རྒྱལ་སྲས་དམ་པ་མང་པོ་ཡིས། །ཐུགས་བཅུད་
གསུང་གི་བདུད་རྩི་འདི་དག་ནི། །སྣང་ཤས་གདོན་ཆེན་རྩད་ནས་འདོན་པའི་སྔགས། །
ཆོས་བརྒྱད་འཆིང་བ་གཅོད་པའི་མཚོན་ཆ་མཆོག །དུག་གསུམ་འདུས་ནད་ཁོང་སྐམ་
སེལ་བའི་སྨན། །ཆོས་དང་ཆོས་མིན་བལྟ་བའི་མེ་ལོང་ངོ༌། །འདི་ལྟའི་ཚུལ་འདི་དྲེད་པོ་
ཆོས་རྒྱུས་མཁན། །ཕྱོགས་བྲལ་རྒྱལ་ཁམས་ཉུལ་བའི་དཱ་རི་དྲ། །ཛྙཱ་ན་དྷུ་ཛར་ལ་
པའི་དགེ་སྦྱོང་གིས། །དགའ་ལྡན་ཕུག་པོ་ཆེ་ཡི་དབེན་གནས་སུ། །བྲིས་པ་འདི་ཡིས་
བདག་གཞན་འགྲོ་བ་ཀུན། །བདག་འཛིན་བདུད་བཞིའི་གཡུལ་ལས་རྒྱལ་གྱུར་ཅིག །
ཅེས་པའོ། །གཞན་ཡང་དེའི་དུས་སུ་ཐོག་མའི་ཆར་རྗེ་རང་ཉིད་ནས་གསོལ་ཞིབ་ཕྲན་
བུ་རེ་བཞེས་ཤིང་གསུང་གཏོར་གྱི་རིལ་བུ་ཡང་དེ་ཐོག་ནས་འགྲོ་བར་མཛད་ལ། རྗེས་
སོར་གསོལ་ཞིབ་ཇེ་ཉུང་དུ་སོང་བ་ན་གསུང་གཏོར་ཆག་དོགས་ནས་བླ་མ་རང་ཉིད་
ཀྱིས་གསོལ་ཞིབ་མ་(༣༦ན)བཞེས་པར། གཏོར་ཆུའི་སྙིགས་མ་ལ་བཞེས་ཐུག་སྐོལ་
- 50 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
བ་དེ་ཙམ་གྱིས་འཚོ་བས་ཆོག་པར་མཛད་ཅེས་ཐོས་ཤིང་། བླ་མ་ཉིད་ཀྱི་ཞལ་ནས་
ཀྱང་། ལར་དེང་སང་གི་གདུལ་བྱ་རྣམས་རང་གི་ཉམས་ལེན་གྱི་ཐད་ནས་ཆུ་ཤོར་བ་དེ་
མི་ཤེས། མར་པ་མི་ལ་སོགས་དང་མ་མཇལ་པས་ལན་སྙམ་པ་བྱེད་དེ། དེ་བས་ལྷག་
པ་ཏེ་ལོ་ནཱ་རོ་དང་མཇལ་ཡང་རྗེ་ཙོང་ཁ་པ་ཆེན་པོའི་སྙན་བརྒྱུད་ཀྱི་མན་ངག་འདི་བས་
ཟབ་པ་བསྟན་རྒྱུ་མེད། རང་གི་སྒོམ་ནུས་ན་སྙིགས་དུས་ཀྱི་ཚེ་ཐུང་གཅིག་ལ་ཟུང་
འཇུག་གི་གོ་འཕང་ཐོབ་པ་མི་རྒན་ང་རང་གིས་ཁག་ཐེག །རྗེ་མི་ལ་ལྟ་བུའི་དཀའ་སྤྱད་
ཀྱང་བྱེད་མཁན་བྱུང་ན་ནུས་ཐག་ཆོད་ཀྱི་ཆོས་ཡིན། མི་ལ་ལ་རྩམ་པ་བཞེས་རྒྱུ་མ་བྱུང་
ཀྱང་ཟུ་འབད་མེད་བཞེས་རྒྱུ་བྱུང་འདུག །དུས་ཀྱི་དབང་གིས་དེ་དུས་ཀྱི་སྦྲའི་བཅུད་
དེང་སང་གི་རྩམ་པ་ལ་མེད་ཅེས་གསུང་བ་ནི་ཡང་ཡང་ཐོས་སོ། །དེ་ནས་ཡང་བླ་མ་
རིན་པོ་ཆེ། འོ་ན་མཚམས་རྒྱུན་དེའི་མུར་དགའ་ལྡན་ཕུག་པོ་ཆེ་རང་དུ་བཞུགས་ལགས་
སམ་ཞུས་པས། མཚམས་རྒྱུན་དེའི་ངང་དུ་ལོ་ལྔ་ཙམ་བསྡད་པས་རྗེས་སོར་ཡུལ་དེའི་
མི་རྣམས་དང་བན་བཙུན་མང་པོས་དད་དད་བྱེད་ཅིང་དངོས་པོ་ཆང་ཆུང་རེ་ཡང་སྟེར་
གྱིན་འདུག་པར་བསམ་པ་ལ། ད་ཡུལ་འདིའི་མི་རྣམས་ཀྱིས་ཀྱང་དད་རབ་བྱེད་ཀྱིན་
ཡོད་ཚོད་འདུག །རི་ཁྲོད་པ་ཐུར་ལ་མ་འགྲིལ་(༣༦བ)ན། ཟན་གོང་ལ་གྱེན་འགྲིལ་
ཡོང་གསུང་བ་དེ་བདེན་པར་འདུག །ད་གྲོང་ཁྲོད་དུ་འབབ་མ་དགོས་པར་འཚོ་ཆས་
བུག་སྒོར་སྐྱེལ་མཁན་བྱུང་ཕྱིན་དགེ་སྦྱོར་ལ་བར་ཆད་ཡོང་དོན་མི་འདུག་པས་གཞན་
གྱིས་བསྙེན་བཀུར་བ་རྣམས་བླངས་ཏེ་དགེ་སྦྱོར་གཤའ་མ་ཞིག་བྱས། གཞན་གྱིས་
སེམས་ལ་ཕན་པའི་ལས་རྒྱུ་འབྲས་ཀྱི་ཆོས་བཤད་རེ་ཡང་བྱས་ན་རང་གཞན་གཉིས་
ཀའི་འཕྲལ་ཕུགས་ཀྱི་དོན་འགྲུབ་པ་འདུག་སྙམ་པ་བྱུང་། ཡང་བསམ་པ་གཅིག་ལ།
བཀའ་གདམས་སྐུ་མཆེད་གསུམ་གྱི་བཀའ་བགྲོས་སུ། འུ་ཅག་ཚེ་འདི་ལ་མི་ལ་ཆོས་
-51 -

རྒྱལ་དབང་འཇམ་དཔལ་རྒྱ་མཚོས་མཛད། །
བཤད་མི་བྱ། བན་མོའི་བསྙེན་བཀུར་མི་ཟ། སྡེ་དགོན་བདག་ཏུ་མི་བཟུང་། སྐྱེ་བ་ཕྱི་མ་
བྱམས་པ་དང་ཇོ་བོའི་སྤྱན་སྔར་སྨོན་ལམ་བཏབ། གཅིག་ལ་གཅིག་བརྟེན་དུ་བྱས་ལ་
དགེ་སྦྱོར་སྟབས་ཅིག་ཏུ་བྱའོ་ཞེས་གསུང་འདུག་པས་དོན་མེད་པའི་རྙེད་བཀུར་སྙན་
གྲགས་བདུད་ཀྱི་བྱིན་རླབས་བཀྲ་མི་ཤིས་པ། ཁྲུས་བྱས་ཏེ་བཀྲུ་རྒྱུའི་མི་གཙང་བ། ཁྲོ་
བོའི་སྔགས་བཟླས་ཏེ་བཟློག་པ་བྱ་རྒྱུའི་ལྟས་ངན། རང་གཞན་ཐམས་ཅད་འཕུང་ལ་
སྦྱོར་བའི་འགོ་བའི་ནད་རིམས་ལྟ་བུ་འདི་ལ་དགའ་བར་བྱེད་པ་ཁྱོད་ཀྱི་སྙིང་ལ་ཅི་ཞིག་
ཞུགས། རི་དྭགས་དུད་འགྲོ་ཡིན་པ་འདུག་སྟེ་ལན་གཅིག་རྨས་ན་དེས་སྤྱང་ཆུག་སྟེ་
མཚན་མོ་རྫ་ཁྲོད་བཙན་སར་གབ་ནས་སྡོད། ཉིན་མོ་ཕྱོགས་དང་ཕྱོགས་མཚམས་ཀུན་
ནས་སྲོག་ལ་རྒོལ་བའི་བར་ཆད་ཡོད་མེད་བལྟ་བཞིན་སྡོད་མོད། ཁྱོད་བཀྲ་ཤིས་ལྷུན་
པོར་སྡོད་སྐབས་ཀྱང་ཐ་སྙད་ཀྱི་མིང་སྐམ་པོ་ཞིག་ལ་བརྟེན་ནས་རང་གཞན་གྱི་དགེ་རྩ་
བསྲེག་གྲབས་ཀྱི་ཉེན་ཆེན་པོ་དེ་འདྲ་བྱུང་། དེས་ཀྱང་སྤྱང་མ་ཆུད་པར་རྙེད་བཀུར་ངན་
ངོན་ཙམ་གྱིས་རང་གཞན་གྱི་དགེ་རྩ་བསྲེག་པའི་རྐྱེན་ཇི་ཡོང་མི་ཤེས་པ་དུད་འགྲོ་ལས་
ཀྱང་བསམ་ཁྱེར་ཞན་པ་འདུག ཁྱད་པར་བླ་མ་གྲུབ་པའི་དབང་ཕྱུག་གིས་ཁྱོད་འདིར་
སྡོད་ཐུབ་ན་ཡོང་བ་འདུག་སྟེ། འགྲིག་པ་ཞིག་ཨེ་ཡོང་ན་གསུང་བ་ལ། ད་ལྟར་རང་གི་
སེམས་རྙེད་བཀུར་ངན་ངོན་ཞིག་ལ་ཆགས་ཏེ་ཆོས་དང་ཡ་བྲལ་དུ་འགྲོ་གྲབས་བྱེད་
ཀྱིན་འདུག་པས་མི་འགྲིག་པ་འདི་ཁ་རང་ཡིན་མོད། གྲུབ་པའི་དབང་ཕྱུག་ཆེན་པོ་རང་
ཉིད་ཀྱིས་ཀྱང་གར་སྐྱིད་ལ་ཕ་ཡུལ་དང་སུ་བྱམས་ལ་ཕ་མ་བཅོལ་ཏེ་ངེས་བཟུང་གི་
གིར་མ་མཛད་པར་ནགས་ཁྲོད་དང་། གངས་ཁྲོད་དང་། གཡའ་
དང་། དུར་ཁྲོད་སོགས་མི་མེད་ཀྱི་ལུང་སྟོང་རྣམས་སུ་འཚོ་བ་དཀའ་
ཐུབ་ལ་བརྟེན་ཏེ་སྒྲུབ་པའི་རྒྱལ་མཚན་འཛུགས་པར་མཛད་མོད། ང་ལ་སྙིང་ཡོད་ན་བླ་
- 52 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
མའི་རྣམ་ཐར་ལ་ཁ་མིག་ཡར་བལྟ་བྱས་ཏེ་དབེན་པའི་གནས་ཤིག་ཏུ་(༣༧བ) ཚེ་འདི་
དོན་གཉེར་གྱི་མི་དང་མ་འཕྲད་པར་འཇིག་རྟེན་ཆོས་བརྒྱད་ཀྱི་རྣམ་རྟོག་ལ་མཚམས་
པོ་ཆེ་བཅད་ནས་ཚེ་དང་སྒྲུབ་པ་མཉམ་པ་ཞིག་བྱའོ་སྙམ་དུ་དམ་བཅས་ཏེ། འབྲལ་
སྤང་རྣམས་དང་ཞག་ཤས་ཐུབ་པའི་ཕྱེ་ལྷག་པ་ཅིག་འདུག་པ་རྣམས་ཁྱེར་ཏེ། དེ་དུས་
མ་ཎི་ལ་ཁ་ན་གྲུབ་པའི་དབང་ཕྱུག་གི་དངོས་སློབ་སྔགས་རམས་པ་ཡེ་ཤེས་སྐལ་ལྡན་
ཆིག་རི་ལ་བཞུགས་ཡོད་པ་ཁོང་གི་དྲུང་དུ་ཕྱིན་ནས་རྒྱུ་མཚན་རྣམས་ཞུས་པས། ཁྱོད་
རང་སྙིང་རུས་ཆེ་བས་ཆོས་ལ་བར་ཆད་བྱུང་གི་དོགས་ནི་མི་འདུག །འོན་ཀྱང་ཆོས་
སྒྲུབ་པའི་མཐུན་རྐྱེན་འཛོམ་པ་དང་ཕུགས་འཕྲིན་ལས་ལ་ཁྱད་ཡོངས་པས་ངེད་ཀྱིས་
ཆོས་ཤིག་བྱེད་གསུངས་ཏེ་བླ་མ་རང་གི་བཞུགས་གདན་ལ་ཕྱག་ལན་གསུམ་བརྡབས་
ནས་མགོན་པོ་བར་ཆད་ཀུན་སེལ་གྱི་གཏོར་དབང་དང་། དཔལ་ལྡན་དམག་ཟོར་རྒྱལ་
མོའི་རྗེས་གནང་། དགེ་སློང་གི་བསླབ་བྱ་ཉེར་མཁོ་དང་། བྱམས་མགོན་བླ་མ་རིན་པོ་
ཆེའི་གསུང་འབུམ། དཔེ་ཆོས་རིན་སྤུངས་རྩ་འགྲེལ། སྨན་ཐུང་ཡིད་བཞིན་ནོར་བུ་
དང༌། ཆོས་སྤྱོད་རབ་གསལ་ནས་ཉེར་མཁོ་འགའ་ཞིག་གི་ལུང་བཅས་དགྱེས་བཞིན་དུ་
གནང་། དེ་ནས་སྐྱིད་གྲོང་འཕགས་པ་ལྷ་ཁང་དུ་ ཕྱིན། ཇོ་བོ་ཝ་ཏི་བཟང་པོར་ཡན་
ལག་བདུན་པ་མཎྜལ་དང་བཅས་པ་ཕུལ་ཏེ་སྨོན་ལམ་གྱིས་མཚམས་སྦྱོར་ཞིག་བྱས།
དེ་ནས་བལ་(༣༨ན)ཡུལ་ངོས་འགྲོ་རྩིས་ཀྱིས་ཕྱིན་པས་མི་ཞིག་དང་ཐུག ཁོང་ལ་ཡུལ་
འདི་རྣམས་སུ་སྔོན་གྱི་དམ་པ་རྣམས་བཞུགས་པའི་སྒྲུབ་ཕུག་འདྲ་ཨེ་ཡོད་བྱས་པས།
ཅི་བྱེད་ཟེར། ཞག་འགའ་རེ་གནས་འབྲེལ་འདྲ་བྱས་ནས་སྡོད་བསམ་པ་ཡིན་བྱས་འོ་
ན་ལ་ལྡེབས་ཀྱི་དཀར་བྱ་བ་ན་རྒྱ་གར་གྱི་གྲུབ་ཆེན་ཕ་དམ་པ་སངས་རྒྱས་ཀྱི་སྒྲུབ་ཕུག་
རིག་ཡོང་སང་འངག་སྟེ། 
ཅིག་ཡོད་སྐད་འདུག་སྟེ། དེར་སྡོད་པ་ལ་ནི་ཟངས་ཀྱི་མ་ངེར་སོད་པ་ལ་ནི་ཟངས་ཀྱི་མི་ལ་ལྕགས་ཀྱི་སྣང་ཡད་པ་ལྟ་
- 53 .

རྒྱལ་དབང་འཇམ་དཔལ་རྒྱ་མཚོས་མཛད།
བུ་ཞིག་དགོས་ཀྱི་ཡོད་འདུག །དགེ་ལུགས་པའི་ཆོས་པ་ཇ་ཐུག་གིས་ཚོས་པ་རྣམས་
ཀྱིས་སྡོད་ཨེ་ཐུབ་ཟེར། དེ་ནས་རྩད་གཅོད་ཅིང་ཕྱིན་པས་དཀར་གྱི་དམ་པ་ཕུག་ཏུ་
སླེབས། གནས་འཛིན་མཆོད་གནས་བྱམས་པ་ཟེར་བ་ཞིག་འདུག་པ་ལ་དྲིས་པས་ཀྱང་
ཅི་བྱེད་ཟེར། རྒྱུ་མཚན་སྔར་ལྟར་བྱས་པས། འོ་ན་འདིའི་ཕུ་ན་ད་དུང་ཕ་དམ་པའི་
གཟིམས་ཕུག་མང་དུ་ཡོད། དགེ་སློང་བཞུགས་རིང་ཅི་དགོས་པའི་ལས་ངས་བྱེད་ཟེར།
འོ་ན་གཞན་གང་ཡང་དགོས་པ་མེད། ང་ཐུག་གོ་ཟེར་ནས་སྐྱེ་བོ་ཕོ་མོ་དྲག་ཞན་སུ་བྱུང་
ཡང་། ཁྱེད་ཀྱིས་འདི་ཡན་ལ་མ་གཏོང་། ཁྱེད་ལ་ངས་ཆོས་སྐྱོང་བཅོལ་བ་ཡིན་ནོ་བྱས།
དེ་ནས་ཁོང་གིས་ལུང་བསྟན་པ་ལྟར་ཕྱིན་པས། བྲག་རི་ཤིན་ཏུ་མཐོ་ཞིང་ལམ་བགྲོད་
དཀའ་བ། གནས་ཟིལ་ཆེ་ཞིང་གངས་(༣༨བ)ཀྱི་ཐོར་ཅོག་དགུང་སྔོན་གྱི་དབྱིངས་སུ་
སྙེག་པ། ནགས་ཚལ་སྔོན་པོའི་ཤམ་ཐབས་མཛེས་པ་ལ་འདབ་ཆགས་མང་པོ་གསུང་
སྙན་འཇེབས་པ། མདུན་རི་སེང་གེ་ཁྲོས་པ་འདྲ་བ་སྒྲུབ་པ་པོ་ལ་བར་ཆད་བསྲུང་བའི་
ཚུལ་དུ་ཡོད་པ། དེ་གཉིས་ཀྱི་བར་ལ་འབབ་ཆུ་དྲག་པོའི་རྒྱུན་གྱིས་མི་རྟག་པའི་སྒྲ་
དབྱངས་རྒྱུད་མར་སྒྲོག་བཞིན་པ། གནས་ཡིད་དུ་འོང་ཞིང་ཉམས་དགའ་བ་ཞིག་འདུག །
དེ་ནས་རིམ་བཞིན་ཕྱིན་པས་རི་དེའི་རྐེད་པ་ཙམ་ན་ཕུག་པ་བཟང་པོ་གཉིས་འདུག །དེ་
ནས་ཀྱང་ཕྱིན་པས་བྲག་རིའི་མགུལ་ན་ཕ་བོང་རྩེ་འཛོམ་པ་ལྟ་བུའི་ཕུག་པ་གཞན་གྱིས་
མི་རྙེད་པའི་ཤིན་ཏུ་གསང་བ་ཞིག་འདུག་པ་དེར་སྡོད་པར་དམ་བཅས་ཏེ་ཕུག་པའི་
མིང་ལ་མཁའ་འགྲོའི་གསང་ཕུག་ཏུ་བཏགས། འཚོ་བ་ཆུ་དང་ཕྱེ་ཙམ་གྱིས་ཆོག་པ་
བྱས་ཏེ་དགེ་སྦྱོར་ལ་འགྲུས་པར་བྱས་པས་མི་རིང་བར་ཕྱེ་ཡང་ཆད་སོང་བ་ཞག་ཤས་
ཀྱི་འཚོ་བ་བྱམས་པས་བྱིན། དེ་ནས་ཡུལ་དེའི་མདའ་ན་རུས་ཀྱི་ཆེ་མིང་ལ་དེ་ཝར་
འབོད་པའི་ཁྱིམ་གཅིག་ན་དེ་ཝ་རྒྱལ་མགོན་དང་ཆུང་མ་དགོས་ཡགས་བྱ་བའི་ཁྱོ་ཤུག་
- 54 .

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
གཉིས་ཡོད་འདུག་པས། གནས་དེ་ན་དགེ་སློང་འཚོ་བ་བཀྲེན་པ་ཞིག་འདུག་ཟེར་བ་
ཐོས་ཏེ། ཕྱེ་རུའི་ཁལ་གཅིག་ཙམ་དང་། ཞོ་རྫིའུ་གང་ཁྱེར་ནས་ཆུང་མ་དགོས་ཡགས་
བྱུང་འདུག་པ། (༣༩ན)བྱམས་པས་རྒྱུ་མཚན་རྣམས་བཤད་ནས་མ་བཏང་བས། འོ་ན་
འདི་གཉིས་ཁོང་ལ་ཕུལ། ཕྱེས་ཇི་ཙམ་ཐུབ་དྲིས་ཤིག་བྱས་འདུག །བྱམས་པས་ངའི་
སར་ཁྱེར་ཏེ་ཕྱེ་འདིས་ག་ཙམ་ཐུབ་ཟེར་བ་ལ་ཟླ་བ་གཅིག་ཐུབ་བྱས། དེ་ནས་ཟླ་མཚམས་
སུ་རྒྱལ་མགོན་ཁྱོ་ཤུག་གཉིས་ཀྱིས་ཕྱེ་ཁལ་རེ་ཙམ་བྱིན་པས་དེ་ཕྱིན་ལ་ཕྱེ་ངན་འགྲང་
ཙམ་མ་ཆད་པ་བྱུང་། གཞན་ཡང་ཡུལ་དེའི་མི་རྣམས་ལ་བ་མཛོ་མང་བར་འདུག་པ་
འགའ་ཞིག་གིས་ཞོ་དང་། འགའ་ཞིག་གིས་དར་བ། འགའ་ཞིག་གི་ཕྱུར་ཁུ་རྣམས་དུས་
བསྒྲིགས་པ་ལྟར་གཅིག་ཟད་མཚམས་སུ་གཅིག་སྐྱེལ་བ་ཞིག་བྱུང་། དེང་སང་གི་གསེར་
དངུལ་གོས་དར་གྱི་འབུལ་བ་ལས། དེ་དུས་ཀྱི་ཕྱེ་དང་དར་ཆུ་རྣམས་འབུལ་བ་བཟང་
ཞིང་དྲིན་ཡང་ཆེ་བ་ཡིན། རྣལ་འབྱོར་གྱི་དབང་ཕྱུག་མི་ལ་རས་པས། ཕུར་སྒྲུབ་པ་བྱེད་
པའི་སྒོམ་ཆེན་དང་། མདར་འཚོ་བ་སྦྱོར་བའི་ཡོན་བདག་གཉིས། །འཚང་མཉམ་པོར་རྒྱ་
བའི་རྟེན་འབྲེལ་ཡོད། གསུངས་པ་དེ་ཁོ་ན་བཞིན་ཡིན། ལར་དེང་སང་གི་སྒོམ་ཆེན་
འགའ་ཞིག་འཚོ་བ་བཟང་ན་ཁྲག་རྒྱས། ངན་ན་རླུང་རྒྱས། ནམ་ཞིག་གཏན་གྱི་མདུན་
མ་དམ་པའི་ལྷ་ཆོས་ལས་ཉིན་གཅིག་གི་འཚོ་བ་སྒྲུབ་པ་འབད་རྩོལ་ཆེ་བ་བྱེད་པ་འདི་
འདྲ་ངས་བྱེད་(༣༩བ)མ་མྱོང་། ས་འཁྱགས་ལ་གདན་དང་། རྡོ་འཁྱགས་ལ་སྔས་བཅོལ།
འཚོ་བ་ཕྱེ་དང་དར་ཆུ་ཙམ་ལ་བརྟེན་ཏེ་མི་ལོ་ཧྲིལ་པོ་གསུམ་གྱི་རིང་བྲག་ཕུག་མགོ་ལ་
གོན་ནས་མི་དང་ཐུག་འཕྲད་མ་བྱས་པར་སྒྲུབ་པ་ལ་རྩེ་གཅིག་ཏུ་འབད་པ་ཡིན། དེ་ལྟར་
འབད་ཀྱང་ད་དུང་བློ་ལ་ཡར་སྐྱེད་མེད་པར་འདི་སྣང་གི་སྣང་ཤས་བུན་ལོང་ངེ་བ་ཞིག་
འདུག་པས་ཡིད་སྐྱོ་ནས་ཚིག་འདི་དག་ཀྱང་དབྱངས་སུ་སྡེབས་པ་ཡིན་གསུང་།
- 55 -

རྒྱལ་དབང་འཇམ་དཔལ་རྒྱ་མཚོས་མཛད།
ན་མོ་གུ་རུ། བདེ་སྡུག་རང་སེམས་ལས་འབྱུང་ཞེས། །བསླུ་མེད་བླ་མ་ཡིས་
གསུང་ཞིང་། །དྲི་མེད་རིག་པ་ཡིས་བརྟགས་རུང་། །དེ་བཞིན་ཁོ་ན་རུ་འདུག་ཀྱང་། །
ལེ་ལན་གཞན་ལ་རང་བདའ་བ། །དུས་ངན་སྙིགས་མ་ཡི་ཆོས་པ། ཁྲེལ་མེད་ཁྱོད་འདྲ་
ཞིག་འབྱུང་བ། །མཐུན་རྐྱེན་འདི་ལྟར་ནི་འཛོམ་དུས། །བསམ་ཁྱེར་འདི་འདྲ་ལས་མེད་
ན། །རྐྱེན་ངན་རུ་འཛིངས་ཤིང་བྱུང་དུས། །གནས་སྐབས་ཅི་འདྲ་རུ་འགྱུར་རམ། །
བསམ་བློ་ཞེ་མ་ཞིག་ཐོངས་དང༌། །མི་ཚེ་ཕལ་ཆེར་ནི་ཟད་ནས། །སང་འཆི་གནངས་
འཆི་ལ་སླེབས་བྱུང་། །ཕྱི་མ་ཅི་འདྲ་རུ་འགྱུར་བ། །ཡང་དང་ཡང་དུ་རང་སོམས་དང་། །
རང་སྡུག་རང་གིས་རང་ཉོའམ། །སྐྱབས་མགོན་བླ་མ་ཡི་སྤྱན་སྔར། ཁས་བླངས་ཇི་
ལྟར་དུ་བྱས་པ། །བསམ་བློ་ནན་ཏན་དུ་ཐོངས་དང་། །རང་ལ་ཕན་པ་ཞིག་བྱེད་ན། །
འདི་ནང་རེ་དོགས་ཀྱི་(༤༠ན)བསམ་ངན། །ད་ལྟ་ཉིད་དུ་རང་ཆོད་ལ། །སྐྱིད་སྡུག་བླ་
མ་དང་དཀོན་མཆོག །ནམ་ཡང་ཡིད་གཉིས་ནི་མེད་པའི། །བློ་འགེལ་ཐག་ཆོད་ཅིག་
གྱིས་དང་། ། མི་བསླུ་ཁོ་ན་རུ་ངེས་སོ། །བསམ་དོན་འདི་བཞིན་དུ་འགྲུབ་པར། དྲིན་
ཅན་བླ་མ་རང་མཁྱེན་ནོ། །རེ་ས་གཞན་ན་ནི་མེད་དོ། ། མ་གཡེལ་ཐུགས་རྗེ་ཡིས་
གཟིགས་ཤིག །ཅེས་པའོ། །འོ་ན་བླ་མ་རིན་པོ་ཆེས་ལོ་གསུམ་ནས་གནས་གཞན་ཞིག་
ལ་ཕེབས་ལགས་སམ་ཞུས་པས། ལོ་གསུམ་སོང་ནས་བསམ་བློ་གཅིག་ལ། ང་བྱམས་
མགོན་བླ་མ་རིན་པོ་ཆེ་དང་ཡང་མ་མཇལ་བར་ལོ་འགའ་ཐལ། རང་གི་ཉམས་ལེན་གྱི་
གནད་ལ་དོགས་པ་ཞུ་རྒྱུ་ཡང་འདུག །མདོ་སྔགས་ཀྱི་ཟབ་ཆོས་གཞན་ཡང་འཐོབ་སྲིད་
པས། ད་བླ་མ་རིན་པོ་ཆེ་མཇལ་དུ་འགྲོའོ་སྙམ་དུ་འགྲོ་བའི་སྟ་གོན་བྱས་པས། དེ་ཝ་
རྒྱལ་མགོན་གྱིས་དབུས་གཙང་དུ་མ་ཕྱིན་པ་ཞིག་དགོས་ཟེར་བ་ལ་མ་ཉན་པས། འོ་ན་
ང་ཡང་བླ་མ་གར་ཕེབས་ཀྱི་ཕྱི་བཞིན་ཡོང་ཆོག་པ་ཟེར། འདི་པ་ཡ་རབས་ཀྱི་སྤྱོད་ཚུལ་
- 56 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
དང་ལྡན་ཞིང་ལས་འབྲས་ལ་འཛེམ་པ་ཞིག་འདུག་པས་ཆོས་ཀྱི་བར་ཆད་དུ་མི་འགྱུར་
བར་ཤེས་ནས་ཁྲིད། བཀྲ་ཤིས་ལྷུན་པོར་སླེབས་ནས་པཎ་ཆེན་ཐམས་ཅད་མཁྱེན་པ་
བློ་བཟང་དཔལ་ལྡན་ཡེ་ཤེས་སྐུ་གཞོན་ནུའི་(༤༠བ)དུས་ན་འདུག་པ་མཇལ་ཕྱག་གི་
སྙན་གསན་ཞིག་ཞུས་པར་ཐུགས་དགྱེས་བཞིན་དུ་གནང་། འདིའི་སྐབས་དེ་ཝ་རྒྱལ་
མགོན་གྱིས་གཙུག་ཕུད་ཕུལ་སོང་བར་མིང་དཔལ་ལྡན་ཆོས་འཕེལ་ཞེས་འདོགས་པ་
མཛད། འདི་པཎ་ཆེན་སྐུ་འདིས་གཞན་གྱིས་གཙུག་ཕུད་བཞེས་པའི་སྔ་ཤོས་སུ་འདུག །
འདི་དུས་མདའ་དཔོན་པད་ཚལ་པ་ཡང་རིན་པོ་ཆེའི་མཇལ་ཕྱག་ཏུ་འདུག་པ་དང་ཐུག་
པས་ཁོ་བོ་ལ་དད་པ་ཆེར་མཛད་དེ་གཞིས་སུ་ཡོང་དགོས་ཟེར་བ་བཞིན་ཕྱིན། དེ་ན་
ཡུམ་བགྲེས་མོ་ཚེ་རིང་སྒྲོལ་དཀར་ཟེར་བ་ཞིག་འདུག་པས་དད་དད་བྱེད་ཅིང་ལུས་
རྒྱན་གྱི་ཁྲོད་ན་གཡུའི་ཨ་སྒོར། བྱུ་རུ་ཆེ་ལེགས་ཀྱི་སྐོང་སྣ་ལ་མུ་ཏིག་གི་འགྲུམ་རྫར་
ཡོད་པ་བུ་རབས་ཀྱི་སྡིག་ཉན་པ་ཞིག་འདུག་པ་དེ་ང་ལ་བྱིན། པད་ཚལ་ཡུམ་གྱིས་སྲས་
མོ་གཅིག་སྡེ་པ་དཔལ་འབྱོར་ལྷུན་པོ་བའི་སྒོར་འདུག་པ་ཁོང་པའི་གཞིས་སུ་ཡོང་དགོས་
ཟེར་བ་བཞིན་ལྷ་རྔར་ཕྱིན། སྒྲུབ་བརྩོན་བཀའ་ཆེན་བཟང་པོ་ལགས་ཀྱིས་ལམ་རིམ་
སྔོན་འགྲོ་བྱ་ཚུལ་ཞིག་དགོས་གསུངས་པ་ལྟར། ལམ་རིམ་སྔོན་འགྲོ་བློ་བཟང་དགོངས་
རྒྱན་ཡང་ལྷ་རྔར་བྲིས། དབུས་སུ་ཡོང་ཁར་རྫོང་དཀར་ཆོས་སྡེ་ནས་ཡིན་ཟེར་བའི་དགེ་
སློང་རྭ་ལྤགས་ཀྱིས་ཕྲག་འགེལ་བྱས་པ་བློ་བཟང་དབང་ཕྱུག་ཟེར་བ་ཞིག་བྱུང་སྟེ། ང་
བླ་མའི་ཕྱི་བཞིན་འབྲང་ཆོག་པ་ཟེར་(༤༡ན)བ་ལ། ཁྱེད་རང་གིས་སྟོན་པའི་བཅས་པ་
དང་མཐུན་པ་ཞིག་མཛད་ནུས་ན་ངའི་ཕྱི་བཞིན་ཕེབས་པས་ཆོག་བྱས་པས། ཅིས་ཀྱང་
རྗེས་སུ་གཟུང་འཚལ། བླ་མ་ཁྱེད་རང་གིས་ཅི་གསུང་བ་བཞིན་བྱེད་ཟེར། འོ་ན་རྟགས་
ཆ་ལུགས་དང་། ཀུན་སྤྱོད་ཚང་མ་འདུལ་བ་དང་མཐུན་པ་ཞིག་མཛོད་བྱས་པས། རུང་
- 57 -

རྒྱལ་དབང་འཇམ་དཔལ་རྒྱ་མཚོས་མཛད། །
ཟེར་ཏེ་སྟོན་པའི་བཅས་པ་དང་མི་མཐུན་པའི་ཡོ་བྱད་རྣམས་སྤངས་ནས་འདུལ་བའི་
བཅས་མཚམས་རྣམས་ངོ་འཕྲོད་པར་བྱས་ཏེ་ལག་ལེན་ལ་འདེབས། ཁྱད་པར་ལས་
འབྲས་ལ་རྩིས་ཤིན་ཏུ་ཆེ་བས་བླ་མ་དང་དགེ་འདུན་གྱི་རྫས་རང་དབང་དུ་ཏིལ་འབྲུ་
ཙམ་ཡང་མི་གཏོང་། འཆི་ཁར་ཡང་བྱང་ཆུབ་ཀྱི་སེམས་རིན་པོ་ཆེས་ཀུན་ནས་བསླངས་
ཏེ་སེམས་ཅན་ཐམས་ཅད་ཀྱི་དོན་དུ་དམྱལ་བའི་མེ་ནང་དུ་སྐྱེ་བར་ཤོག་ཅིག་ཅེས་རྒྱལ་
སྲས་ཀྱི་སྨོན་ལམ་རླབས་པོ་ཆེ་ལ་སློབ་ནུས་པ་ཞིག་བྱུང་གསུང་། དེ་ནས་ལྷ་རྔ་ནས་
བཏེག་སྟེ་ཕུར་བུ་ལྕོག་ཏུ་སླེབས། པད་ཚལ་ཡུམ་གྱིས་བྱིན་པའི་ཨ་སྒོར་ཚང་མ་བླ་མ་
རིན་པོ་ཆེའི་ཕྱག་རྟེན་དུ་ཕུལ། སྙན་དྲིའི་མཐར་ང་རང་གི་རྒྱུ་མཚན་རྣམས་ཞིབ་པར་
བླ་མ་ཤིན་ཏུ་དགྱེས་ཏེ་མི་རྒན་ང་རང་ཡང་དབེན་པའི་རི་སུལ་ཁ་བའི་ཐོར་
ཞུས་པས། 
ལྕོག་དང་། ནགས་ཚལ་སྔོན་པོའི་ཤམ་ཐབས་ལ་རྨུགས་པའི་སྐེ་རགས་བཅིངས་པ།
(༤༡བ)ནེའུ་གསིང་དང་སྤང་གཤོང་ཡངས་པའི་ངོས་སུ་དྲི་ཞིམ་མེ་ཏོག་གི་གེ་སར་ལ་
བུང་བ་མང་པོ་གླུ་དབྱངས་དར་དིར་གྱིས་སྒྲོག་པ། སྒྲུབ་གྲོགས་རི་དྭགས་ཕོ་མོ་བག་
ཕེབས་ཀྱི་རྩེད་འཇོ་བྱེད་པ། ཡན་ལག་བརྒྱད་ལྡན་གྱི་ཆུ་རྒྱུན་ལྷུང་ལྷུང་གི་སྒྲ་དབྱངས་
སྒྲོག་པ། ལྗོན་ཤིང་བཟང་པོ་ལོ་མ་དང༌། འབྲས་བུས་དུད་པའི་ཡལ་ག་ལ་ཁུ་བྱུག་དང་
རྨ་བྱ་སོགས་ཚོན་རིས་སྣ་ཚོགས་ཀྱི་མདངས་འཛིན་པའི་འདབ་ཆགས་རྣམས་མགྲིན་
པའི་ལམ་ནས་སྙན་པའི་དྲིལ་ཆེན་འཁྲོལ་པ། དེའི་གྲིབ་བསིལ་དུ་ལོ་མའི་སྤྱིལ་བུའི་
ནང་དུ་ཐུག་ཕྲུ་ངུས་པའི་གདོང་འདྲ་བ་ཞིག་དང་། རྩམ་ཁུག་གློ་ཉལ་རྒྱབ་པ་ཞིག་བྱས།
རྩའི་གདན་གྱི་སྟེང་དུ་མཉམ་གཞག་གིས་འདུག་སྟེ་རྒྱལ་བ་དགྱེས་པའི་ ལམ་བག་
ཆགས་ཅི་ཐེབས་རེ་བྱས། སྐབས་འགར་པཎ་ཞྭ་ལེབ་མོ་ཞིག་གྱོན་ཏེ་རིའི་རྩེ་མོ་ཉམས་ ་
དགའ་བའི་གནས་སུ་ཏིང་ཤག་གི་སྒྲ་ལྷང་ངེ་བས་རང་ལ་མི་རྟག་པ་སྟོན་པའི་སློབ་
- 58 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
དཔོན་གྱི་ཚུལ་དུ་ཡོད་པ་ཞིག་འདོད་པའི་མཐིལ་ཡིན་ཏེ། དཀོར་ནག་གྲིབ་རྫས་ཀྱི་
ཁྲོད་དུ་མི་ཚེ་ཕལ་ཆེར་ཟད་པས་འདོད་པ་བཞིན་མ་བྱུང་། ངའི་འདོད་པ་ཐམས་ཅད་
ཁྱོད་ལ་བྱུང་འདུག་པས་ཁྱོད་བསོད་ནམས་རེ་ཆེ་གསུངས་ནས་ཤིན་ཏུ་མཉེས། དེ་ནས་
ལྷ་ལྡན་སྤྲུལ་པའི་གཙུག་ལག་ཁང་དུ་རྟེན་མཇལ་ཞིག་ལ་ཕྱིན་པས་ཇོ་བོ་ཤཱཀྱ་མུ་ནེའི་
(༤ ༢ན)སྐུ་མདུན་དུ་འབྲས་གཙང་དགེ་བཤེས་ཡེ་ཤེས་དཔལ་འབྱོར་དང༌། བཀྲ་ཤིས་
ལྷུན་པོའི་འདམ་བླ་མ། ཐོན་པའི་དཀའ་ཆེན་བཟང་པོ་བཅས་ནས་དུང་དཀར་པོ་དྲི་
ནོགས་མེད་པ་ཞིག་བྱིན་ཏེ་ལམ་རིམ་བདེ་ལམ་གྱི་འཁྲིད་ཅིག་དགོས་ཚུལ་ནན་ཆེར་
ཟེར་བར་བྱམས་མགོན་བླ་མ་རིན་པོ་ཆེར་ཇི་ལྟར་ལེགས་ཞུས་པ། ཤིན་ཏུ་མཉེས་ཏེ་ཁ་
བཏགས་ཆེ་ལེགས་ཤིག་གནང་ནས་ཁྱོད་ཀྱིས་ད་ནས་བསྟན་པ་ལ་ཕན་པའི་འཆད་
ཉན་ཡང་དག་པ་ཞིག་གྱིས། ཆོས་འཆད་ཉན་ལམ་དུ་འགྲོ་བའི་སྐྱབས་འཇུག་ངེད་ནས་
བྱེད་ཅེས་བཀའ་བཟང་པོ་ཕེབས་པ་ལྟར་འབྲས་སྤུངས་གཙང་ པའི་སྤྱི་ཁང་དུ་དགེ་
བཤེས་སུམ་ཅུ་སྐོར་ལ་བདེ་ལམ་གྱི་འཁྲིད་གནད་དུ་སྨིན་པ་ཞག་ཉི་ཤུ་སྐོར་དང་མཇུག་
ཏུ་སེམས་བསྐྱེད་མཆོད་པ་བཅས་རྒྱས་པ་ཞིག་བྱས། འདི་ངས་ལམ་རིམ་གྱི་འཁྲིད་བྱེད་
པའི་ཐོག་མ་ཡིན། དེ་ནས་ཕུར་བུ་ལྕོག་ཏུ་ཡོངས་ཏེ་རྒྱུ་མཚན་རྣམས་བླ་མའི་སྙན་དུ་
ཕུལ་བས་ཤིན་ཏུ་དགྱེས་ནས་ལེགས་སོའི་ཁ་བཏགས་ཀྱང་གནང་། དེར་རེ་ཞིག་བསྡད་
དེ་བཀའ་ཆོས་ཀྱང་མང་དུ་ཞུས། དེ་ནས་དགའ་བཞི་གུང་པཎྜི་ཏའི་ཐུགས་བཞེད་ལྟར་
ཁོང་རང་དང་། ལྕམ་བདེ་ལྡན་སྒྲོལ་མ། སྐུ་ཞང་སྐྱིད་སྦུག་ཆོས་མཛད། འབྲས་གཙང་
དགེ་བཤེས་ཡེ་ཤེས་དཔལ་འབྱོར་གྱིས་(༤ ༢བ)གཙོས་དགེ་བཤེས་བརྒྱ་ཙམ་ལ་བླ་
མ་མཆོད་པའི་འཁྲིད་ཅིག་ཀྱང་བྱས། དེ་ནས་རྒྱལ་རྩེ་རྒྱུད་དེ་དཔལ་འཁོར་ཆོས་སྡེར་
ཆོས་དོན་གཉེར་ཅན་འགའ་ཞིག་གི་རེ་བ་ཡང་བཀང་། དེ་ནས་པད་ཚལ་ཡུམ་ཚེ་རིང་
- 59 -

རྒྱལ་དབང་འཇམ་དཔལ་རྒྱ་མཚོས་མཛད། །
སྒྲོལ་དཀར་ནས་ལམ་རིམ་གྱིས་འཁྲིད་ཅིག་དགོས་གསུང་བར་མ་ཟད། བྱམས་མགོན་
བླ་མ་རིན་པོ་ཆེ་ནས་ཀྱང་ཁྱོད་ཀྱིས་ཡར་ལམ་པད་ཚལ་ཡུམ་ལ་ལམ་རིམ་གྱི་འཁྲིད་
ཅིག་ཅིས་ཀྱང་གྱིས་ཤིག་ཅེས་བཀའ་ཕེབས་བྱུང་བ་ལྟར་ཡུམ་དང་། འབི་ལུང་། བསམ་
སྡིངས་པ་སོགས་ཀྱི་རི་ཁྲོད་པ་སུམ་ཅུ་སྐོར་ལ་ལམ་རིམ་གྱི་འཁྲིད་ཅིག་བྱས། སླར་ཡང་
ལྷ་རྔར་ཡོང་དགོས་ཟེར་བ་ལྟར་དེར་ཕྱིན་པས་ཡུམ་དད་པ་ཅན་དེ་བད་ཀན་ལ་བརྟེན་
པའི་ནད་ཚབས་ཤིན་ཏུ་ཆེ་བ་འདུག་པར་ཆོས་དང་མཐུན་པའི་བསླབ་བྱ་དང༌། ལམ་
རིམ་གྱི་འཁྲིད་སོགས་ཡུམ་རང་གི་འདོད་ཆོས་རྣམས་བྱས་པས་འཇིག་རྟེན་གྱི་བྱ་བཞག་
ལ་ཞེན་པ་གཏིང་ནས་ལོག་པའི་ངེས་འབྱུང་གི་བསམ་པ་ཤུགས་དྲག་པོས་རྒྱལ་བའི་
བསྟན་པའི་སྒོར་འཇུག་དགོས་ཟེར་བ་བཞིན་སྐྱ་བཅད་ལུས་སྒྱུར་མིང་བྱམས་པ་ཆོས་
འཛོམ་དུ་བཏགས། དེ་ནས་བཀྲ་ཤིས་ལྷུན་པོར་ཕྱིན། འདི་སྐབས་སེང་ཆེན་བློ་བཟང་
དཔལ་འབྱོར་དང་། རྗེས་སོར་ཐོས་བསམ་གླིང་གི་བླ་མ་མཛད་མཁན་གནས་པ་ཡེ་
ཤེས་ཆོས་འཛིན། པཎ་ཆེན་རིན་པོ་(༤ ༣ན)ཆེའི་ཡོངས་འཛིན་ལྷོ་པ་ཡོན་ཏན་རྒྱལ་
མཚན། མགྲོན་གཉེར་ནོར་བུ་དགའ་ལྡན་པ་བློ་བཟང་རྒྱལ་མཚན་སོགས་དོན་གཉེར་
ཅན་ཁ་ཤས་ལ་སོ་སོར་ལམ་རིམ་བདེ་ལམ་དང་། བླ་མ་མཆོད་པ། ཕྱག་ཆེན་བཅས་
ཀྱི་འཁྲིད་རེ་ཡང་བྱས། དེ་ནས་མི་འགྱངས་པར་དཀར་གྱི་མཁའ་འགྲོའི་གསང་ཕུག་
ཏུ་ཕྱིན། དགེ་སློང་དབང་ཕྱུག་བོས་ཐོས་ཙམ་གྱི་ཕུག་པ་ཞིག་ཏུ་བཞག །མཆོད་གནས་
བྱམས་པས་སྐྱེ་བོ་གཞན་གྱི་འགྲོ་ལམ་བཅད་དེ་སྔར་ལྟར་གཡེང་བ་མེད་པ་བྱས་པས་
ལོ་ངོ་ལྔ་ཙམ་འཚོ་བ་ངན་ངོན་ལས་མེད་རུང་དགེ་སྦྱོར་འཕེལ་པོ་བྱུང་། མཆོད་གནས་
བྱམས་པ་འདི་མདོ་ཁམས་མི་ཉག་གི་ཡུལ་དུ་སྐྱེས་ཏེ་ཆུང་ངུ་ནས་དབུས་གཙང་གི་རྟེན་
རྣམས་ལ་ཕྱག་སྐོར་གསོག་པའི་རྒྱལ་ཁམས་པ་ཞིག་ཡིན། ཕྱིས་དཀར་གྱི་དམ་པ་ཕུག་
- 60 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།།
ཏུ་གཞི་ཆགས་ནས་བསྡད་པས་དེར་ཡང་གཞན་ལ་ཕན་སེམས་ཆེན་པོས་དམ་པའི་
སྒྲུབ་གནས་མཇལ་མི་བརྒྱ་ཕྲག་ལོངས་པ་བྱུང་ཡང་ཆུ་ཤིང་གི་སྣེ་ལེན་སོགས་ཕན་
གྲོགས་ཚད་མེད་པ་བྱེད། ལྷ་སྤྱན་རས་གཟིགས་ལ་རྩེ་གཅིག་ཏུ་གསོལ་བ་བཏབ་ནས་
ཉིན་རེར་མ་ཎི་ཁྲི་ཚོ་རེ་ཆག་མེད་འདྲེན་པ་ཞིག་ཡོད། ཁྱད་པར་ཁོ་བོ་རི་ཕུག་ཏུ་མི་ཚེ་
སྐྱེལ་བའི་སྐབས་ཆོས་འདུལ་བ་ནས་བཤད་པའི་ཁྲིམས་གྲོགས་ཀྱང་འདིས་བྱས། ཞག་
འགའ་བར་དུ་ལྟོ་ཚ་ཚ་ཡང་མ་མྱོང་བས་ལུས་(༤ ༣བ)འདར་ཁུམ་མེ་བའི་སྐབས་བེ་ཟེར་
བའི་ཤིང་གི་བར་ཤུན་ལ་མཁའ་འགྲོ་སྤུ་ཇ་ཞེས་མིང་བཏགས་པའི་ཇ་ཞིམ་པོ་རེ་བྱིན་
ཡོང་གིན་ཡོད། དེ་བྱུང་རེས་གྱི་རིག་པ་དྭངས་ཤིང་ལུས་སེམས་ཤིན་ཏུ་བདེ་བ་རེ་ཡོང་
གིན་འདུག་པས་དགེ་སྦྱོར་ལ་བོགས་འདོན་པའི་བླ་མ་ཡང་འདིས་བྱས། འདི་དང་རྒྱལ་
མགོན་ཁྱོ་ཤུག་གཉིས་པོ་ཁོ་བོ་ལ་བཀའ་དྲིན་ཆེན་པོ་ཡིན། ཕྱིས་པད་ཚལ་པས་ལོ་
ཁོངས་སུ་ཇ་སྤག་རེ་ཙམ་བསྐུར་ཡོང་གིན་ཡོད། དེ་ནས་མཆོད་གནས་བྱམས་པ་དང་།
དགེ་སློང་དབང་ཕྱུག་གཉིས་ལའང་སྐབས་མཚམས་སུ་ཇ་རེ་བྱིན། ཁོ་བོ་རང་གིས་ཀྱང་
འཐུང་མཁས་བྱས་པས་དེ་ཕྱིན་ལ་རྒྱ་ཇ་བཟང་པོ་འདི་ཟམ་མ་ཆད་ཙམ་འཐུང་རྒྱུ་བྱུང་།
དེང་སང་གི་རི་ཁྲོད་པ་འགའ་ཞིག་འཆི་བ་མི་རྟག་པ་དྲན་ནས་རྙེད་དཀའ་འཇིག་སླའི་
དལ་འབྱོར་གྱི་རྟེན་ལ་སྙིང་པོ་ཅི་ལོན་བྱེད་རྒྱུ་དེ་སང་བྱ་གནངས་བྱེད་ཀྱི་ངང་དུ་འཇོག །
སྦྱིན་བདག་གཅིག་གིས་འཚོ་བ་བཟང་བ་རེ་སྟེར་མཁན་བྱུང་ན་ནམ་འཆི་མི་ཤེས་ཟེར་
ནས་ཟླ་གཅིག་ཙམ་འདེངས་པ་དེ་ཉིན་གཅིག་ལ་མེད་པ་བཟོ། སང་དེ་སྔ་བར་ལངས་
ནས་དགེ་སྦྱོར་བྱེད་བའི་རྩིས་མེད་པར་དེ་རིང་ཡོན་བདག་གང་གིས་འཚོ་བ་གང་བྱིན་
ཡོང་ན། ཡང་ན་དགེ་སློང་། ད་ལྟར་རང་བྱོན་དང་ཟེར་བ་ཞིག་ཨེ་ཡོང་ན་སྙམ་དུ་འདུན་
པ་ཕྱིན་ཅི་ལོག་ཏུ་གཏོང་མཁན་འདི་འདྲ་ཁོ་བོས་བྱེད་མ་མྱོང་གསུང་། (༤༤ན)གཞན་
- 61 -

རྒྱལ་དབང་འཇམ་དཔལ་རྒྱ་མཚོས་མཛད།
ཡང་དེ་ཝ་རྒྱལ་མགོན་དང་དགོས་ཡགས་འདི་གཉིས་ལ་རྗེ་འདི་ཐུགས་གཙིགས་ཤིན་
ཏུ་ཆེ་བར་མཛད་དེ། ཕྱིས་ཉེ་གནས་དགེ་ལེགས་རྒྱལ་མཚན་གྱིས། བླ་མ་རིན་པོ་ཆེ་ད་
ལྟ་དབུས་གཙང་གི་ཆེ་དགུ་ཕལ་ཆེར་རྗེ་ཉིད་ལ་མཆོད་ཅིང་བསྙེན་བཀུར་བ་ཤ་སྟག་
འདུག་པ་འདི་དག་ལས་སྦྱིན་བདག་གི་གཙོ་བོ་ཐུགས་གཙིགས་ཆེ་ཤོས་དེ་སུ་ཡིན་ཞེས་
ཞུས་འདུག་པར། རྗེའི་ཞལ་ནས། ང་གཙིགས་ཆེ་ཤོས་ཀྱི་སྦྱིན་བདག་དེ་དང་ཁྱོད་
མཇིང་སྦྲེལ་ཏེ་ནོར་གསོག་ཐབས་ཀྱི་ཚོང་ཞིག་བྱ་དགོས་སྙམ་པ་ཨེ་ཡིན། དེ་ཡིན་ན་
ངའི་སྦྱིན་བདག་གིས་ཁྱོད་ཀྱི་ཚོང་ཡ་ཡོང་བ་མེད། ང་དབེན་པའི་རི་སུལ་དུ་ཟས་མེད་
གོས་མེད་དུ་སྡོད་པའི་ཚེ་དེ་ཝ་རྒྱལ་མགོན་བཟའ་ཚོ་གཉིས་པོ་འདིས་སྲོག་འཚོ་ཙམ་གྱི་
འཚོ་བ་ཆད་མེད་བྱིན་པས་འདི་གཉིས་ངའི་སྦྱིན་བདག་ཡིན། གཞན་དམིགས་སུ་བཀར་
བའི་སྦྱིན་བདག་འདི་ཡིན་རང་མེད། དེང་སང་དགའ་དགའ་ལྟར་བྱེད་པ་འདི་ཚོ་ནི་ཆ་
གཅིག་དད་པ་ཡིན། ཆ་གཅིག་གཏམ་འདོད་ཡིན། ཆ་གཅིག་རེ་བ་ཡིན། ཁོང་ཚོས་ནི་
ཕར་བརྒྱ་བཏང་ན། ཚུར་སྟོང་ཁུགས་པའི་རེ་བ་བྱེད། ངས་ནི་དད་པ་ཅན་རྣམས་ཀྱིས་
རང་གི་ལུས་ཀྱི་ཆ་ཤས་ནས་བཅད་པ་ལྟ་བུའི་གཙིགས་པོ་ཆེར་བྱེད་པའི་རྫས་འདི་ཕྱི་
ཀུན་ཏུ་དགེ་བའི་སྐྱབས་འཇུག་ཞུའོ་ཟེར་ཏེ་བྱིན་པ་རྣམས་(༤ ༤ བ)དཀོན་མཆོག་གི་
མཆོད་པ་དང་། དགེ་འདུན་གྱི་བསྙེན་བཀུར་མ་གཏོགས་སྦྱིན་བདག་གི་ངོ་འཛིན་ལ་མི་
གཏོང་། ངེད་མཆོད་ཡོན་གྱི་དམ་ཚིག་གི་རྡོག་སྣ་དེ་ནས་འདྲེད་དེ་མེད། ལར་རང་རེ་
ཆོས་པ་རྣམས་གར་སྐྱིད་ལ་ཕ་ཡུལ་དང༌། སུ་བྱམས་ལ་ཕ་མ་ཟེར་བ་ཡིན་པས་ཁྱོད་
ཀྱིས་ཀྱང་ངའི་ཤི་གསོན་གྱི་རྫས་ཀྱིས་སྦྱིན་བདག་གི་ངོ་མ་འཛིན་པར་རང་ཚུགས་ཟུང་
ལ་སྡོད་ཅིག་ཅེས་རུས་པ་ཅན་གྱི་བཀའ་ནན་ཆེན་པོ་གནང་། ཡང་ལན་ཅིག་ཉེ་གནས་
ཡེ་ཤེས་བསམ་གཏན་གྱིས་བླ་མ་རིན་པོ་ཆེ། དེང་སང་གི་དུས་སུ་རྒྱལ་བསྟན་སྙིང་བོ་
- 62 -

ག་ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།།
ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་སྙན་བརྒྱུད་ཀྱི་མན་ངག་རྣམས་ཤིང་རྟ་ཆེན་པོའི་
རིགས་གཞུང་དང་སྦྱར་ཏེ་འཆད་ཉན་གྱིས་གཏན་ལ་འབེབས་པ་ལ་རྗེ་ཉིད་ལས་ལྷག་
པ་སུ་ཡང་མི་འདུག་རུང་། དེང་སང་གི་སྐྱེ་པོ་ཕལ་ཆེར་ནི་མོ་ལུང་རྩིས་གསུམ་བྱེད་
མཁན་ལ་བླ་མ་གྲུབ་ཐོབ་མངོན་ཤེས་ལ་ཐོགས་པ་མེད་ཟེར་ནས་སྐྱབས་གནས་མཐར་
ཐུག་ཏུ་བཟུང་སྟེ་ནོར་ཡོད་དགུ་ཐམས་ཅད་དེ་ལ་འབུལ། དེ་ལྟ་མིན་ཀྱང་འཇིག་རྟེན་
ཆོས་བརྒྱད་ཀྱི་སྤྲོས་པ་ཇེ་རྒྱས་སུ་བཏང་སྟེ་ཐབས་ཚུལ་སྣ་ཚོགས་ ཀྱི་སྒོ་ནས་སྦྱིན་
བདག་གི་ངོ་འཛིན་བྱས་ན་བླ་མ་འདི་བདག་ལ་ཐུགས་བརྩེ། སྐུ་ཆས་ལ་སྲེད་པ་མེད། །
འཕྲལ་ཕུགས་ཀྱི་གྲོས་ལ་དགོངས་པ་ཟབ་པས་བླ་མ་འདི་རང་བཟང་ཟེར། མཁས་
བཙུན་བཟང་(༤༥ན)པོའི་ཡོན་ཏན་དང་ལྡན་པ་འཆད་རྩོད་གསུམ་མཛད་མཁན་ལ་དོ་
གལ་བྱེད་མཁན་མི་འདུག་པས། བླ་མ་རིན་པོ་ཆེ་ནས་ཀྱང་ཆོས་འཆད་སྤེལ་གྱི་མཛད་
པ་ད་མུས་ཀྱི་ཐོག་ཏུ་སྦྱིན་བདག་གི་ངོ་འཛིན་མཛད་དེ་ལུགས་ཀྱི་བྱ་བ་ཡང་བག་རེ་
མཛད་དུ་གསོལ། ཞེས་ཞུས་འདུག་པར། རྗེའི་ཞལ་ནས། ཁྱོད་ཅི་ཟེར། ང་མི་རྒན་གྱི་
ཁ་ནས་མི་ནག་མགོ་བསྐོར་གྱི་རྫུན་མང་པོ་བཤད་དེ། དམྱལ་བའི་གཏིང་རྡོ་ལྟ་བུའི་
ནོར་རྫས་རི་རབ་ཙམ་ཞིག་བསགས། དེ་ཁྱེད་ཅག་གིས་སྣུམ་ཏོག་གེ་ཟ་སྙམ་པ་ཨེ་
ཡིན་ཏེ་འདོད་ཐོག་ཏུ་ཁེལ་བ་ཞིག་རང་མི་ཡོང་། ལར་རྡོ་ རྗེ་འཆང་གིས་སྙིགས་མའི་
དུས་སུ་སྤྲུལ་པ་བསམ་གྱིས་མི་ཁྱབ་པས་འགྲོ་བའི་དོན་མཛད་པར་གསུངས་པས། མོ་
ལུང་རྩིས་གསུམ་དང་འཇིག་རྟེན་ལུགས་དང་མཐུན་པའི་སྤྲོས་པ་མཛད་དེ་སེམས་ཅན་
གྱི་དོན་མཛད་པ་བོ་རྣམས་ཀྱང་རྡོ་རྗེ་འཆང་གི་སྤྲུལ་པ་མིན་པའི་ངེས་པ་མེད་པས་ལོག་
ལྟ་ཡང་བྱེད་མི་ཉན། བན་རྒན་ངས་གཞོན་སོ་དཀར་གྱི་དུས་སུ་སྦྱིན་བདག་གི་ངོ་འཛིན་
མ་ཐུབ་པ་ལ་ད་རྒས་ནས་ཐུབ་པ་འདུག་གམ། སྔོན་གྱི་དམ་པ་རྣམས་ཀྱིས་བློ་ཕུགས་
- 63 -

རྒྱལ་དབང་འཇམ་དཔལ་རྒྱ་མཚོས་མཛད། །
ཆོས་ལ་གཏོད། ཆོས་ཕུགས་སྤྲང་ལ་གཏད། སྤྲང་ཕུགས་ཤི་ལ་གཏོད་གསུངས་འདུག་
པས། རང་རེ་རྣམས་ཚེ་ཐུང་དགུན་ཉི་ལྟ་བུ་སྐྱིད་(༤༥བ) ཀྱང་སྐྱིད་ལོང་མེད་པ། སྡུག་
ཀྱང་སྡུག་ལོང་མེད་པ། སྐད་ཅིག་ཡུད་ཙམ་པ་འདིར་ཆེན་པོའི་ཡ་བཏེག་སྟེ་དོན་མེད་
པའི་བྱ་བའི་དབང་དུ་མ་སོང་བ་ཞིག་བྱ་དགོས། ཆོས་ཡོང་མི་ཡོང་ཚེ་འདི་བློས་ཐོངས་
མ་ཐོངས་ལ་རག་ལུས། ཚེ་འདི་བློས་ཐོངས་ན་ནོར་དངོས་པོ་ལ་འཛིན་ཆགས་མེད་པའི་
སྤྲང་པོ་རང་བྱོན་ཡིན། དེ་བྱུང་ན་གསོག་བསྲུང་གི་གཡེང་བ་མེད་པར་འཆི་གྲབས་མིན་
པ་བྱ་རྒྱུ་མེད་པ་ཞིག་ཡོང་། དེ་བྱུང་ན་སྦྱིན་བདག་གི་ངོ་འཛིན་དོན་མི་འདུག་མོད། ལར་
གྲྭ་རྐྱང་བློ་གསལ་དོན་གཉེར་ཅན་ལྟོ་སྐྱ་ལ་གོས་ཧྲུལ་བ། སྣང་བ་སྐྱོ་ཆད་དེ་བ་རྣམས་
ཀྱིས་ཆོས་ཀྱི་རྗེས་སུ་འབྲང་བའི་དང་བས་ཕའི་འདུ་ཤེས་བཞག་སྟེ། བླ་མ་རིན་པོ་ཆེ།
བདག་གི་བློ་ཆོས་སུ་འགྲོ་བ། ཆོས་ལམ་དུ་འགྲོ་བ། ལམ་ལ་བར་ཆད་མེད་པ་བླ་མས་
ཐུགས་རྗེས་གཟིགས་ཞེས་སྨྲ་བ་རྣམས་ལ་ང་རང་ཡང་བུ་ལྟ་བུའི་བརྩེ་བ་སྐྱེ། ངོ་འཛིན་
བྱ་ན་དེ་དག་གི་ངོ་འཛིན་དགོས། གཞན་མ་དེང་སང་གི་སྐྱེ་བོ་དང་འུ་རང་ལྟ་སྤྱོད་མ་
མཐུན་པས་བསྟུན་ཤེས་པ་རང་མི་ཡོང་། རྒྱུ་མཚན་དེ་ལ་བརྟེན་ནས་ཐམས་ཅད་མཁྱེན་
པ་བུ་སྟོན་རིན་པོ་ཆེས། །
ཀྱེ་མ་ཁོ་བོ་སྔོན་གྱི་བསོད་ནམས་དམན། ཆོས་ནུབ་ལོག་སྤྱོད་དར་བ་བོད་ཀྱི་
ཡུལ། བླུན་པོ་བཀུར་ཞིང་མཁས་རྣམས་རྩྭ་ལྟར་འདོར། །ཆོས་ལྡན་བརྙས་པའི་(༤ ༦ན)
གངས་རིའི་ཁྲོད་འདིར་སྐྱེས། །དམ་པའི་ཚུལ་བཟུང་ཚུལ་འཆོས་མཁན་པོ་སྟེ། །སྙན་
པར་སྨྲས་ན་མི་ཆོས་ཁ་གསག་ཅན། །ཀུན་དང་བསྟུན་ན་ཅོལ་ཆུང་བློ་སྣ་མང་། །རང་
ཚུགས་བཟུང་ན་གྱོང་བོ་ཤིང་ལག་ཅན། །བདག་གི་སྤྱོད་ལམ་ཇི་ལྟར་བྱས་གྱུར་ཀྱང་། །
ངན་པའི་བསྙས་མ་བཏགས་པ་མ་བྱུང་ཞིང་། །ཐམས་ཅད་དགའ་བའི་སྤྱོད་པ་མ་ཤེས་
- 64 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
པས། །གཅིག་པུར་དབེན་པར་གནས་ན་མི་ལེགས་སམ། །བདག་གི་ཆོས་མིན་སྨྲ་རུ་
ཆོས་དང་འགལ། །ཆོས་བཞིན་སྨྲས་ན་བོད་རྣམས་དགྲ་རུ་ལྡང་། །ཅི་ཡང་མ་སྨྲས་ཀུན་
གྱིས་བླུན་ཞེས་བརྙས། །ཀྱེ་མ་ད་ནི་བདག་གིས་ཇི་ལྟར་བྱ། ཞེས་སོགས་ཐུགས་སྐྱོ་
བའི་གསུང་མང་དུ་གནང་། ཤེས་བྱ་ཐམས་ཅད་ལ་ལྐོག་ཏུ་མ་གྱུར་པའི་སྤྱན་མངའ་བ་
མཁས་པ་དེ་ལྟ་བུས་ཀྱང་སྙིགས་དུས་ཀྱི་སྐྱེ་བོ་མགུ་བའི་མཛད་པ་སྟོན་མ་ཤེས་ན་འུ་
རང་སོ་སོ་སྐྱེ་བོ་འཆིང་བ་ཀུན་ལྡན་ཞིག་གིས་ག་ནས་ཤེས་གསུང་། འོ་ན་བློ་ཆོས་སུ་
སོང་བའི་ཚད་དེ་གང་ལགས་ཞེས་ཞུས་འདུག་པར། ཚེ་འདི་སྣང་གི་བྱ་བྱེད་ལས་ཡིད་
ལོག་སྟེ་འཇིག་རྟེན་ཕྱི་མ་ཕན་ཆད་ཀྱི་བསམ་པ་བཅོས་མ་མ་ཡིན་པ་ཞིག་སྐྱེས་ན་བློ་
ཆོས་སུ་འགྲོ་མི་འགྲོ་ལ་རང་དབང་མེད། དེ་ཡོང་བ་ལ་འཆི་བ་མི་རྟག་པ་དང་ནམ་འཆི་
ཆ་མེད་ཀྱི་ཚུལ་ལ་ངེས་པ་རྙེད་པ་ཞིག་དགོས། དེང་(༤༦བ)སང་གི་མི་རྣམས་འགག་
དམ་པོ་འདི་ལ་སྣང་མེད་བྱས་ནས་ལམ་མཐོན་པོ་ཞིག་གི་ཉམས་ལེན་ལ་བརྩོན་པར་
བྱེད་དེ་འགྲམ་གཞི་ཟད་པའི་ཁང་པ་ལྟར་མྱུར་དུ་འཕུང་འདོད་པའི་སྔ་ལྟས་ཡིན། རང་
རེ་རྣམས་ཚེ་མཇུག་འདིར་འདི་ནང་གི་བྱ་བ་བལྟ་ན་ཉམས་དགའ་ཡང་སྤྱད་ན་གནོད་
པའི་ཕུལ་སྟེར་བ་དུག་གི་མེ་ཏོག་ལྟ་བུ་ལ་ཡིད་མ་ཆགས་པར་འཆི་བ་མི་རྟག་པ་འདི་ལ་
མྱོང་བ་ཐོན་པ་ཞིག་བྱ་དགོས་སོ་གསུང༌། དེ་ལྟར་རྗེ་བླ་མ་འདི་ཉིད་ཀྱིས་དབེན་པའི་
གནས་དུ་མར་དཀའ་སྤྱད་སྡུག་རུས་ཀྱི་སྒོ་ནས་སྒྲུབ་པ་སྙིང་པོར་མཛད་པས། ཕྱིས་
ཡུལ་དེའི་སྐྱེ་བོ་ཀུན་དད་པར་གྱུར་ཏེ་ཞལ་མཇལ་བ་དང་འཚོ་བའི་མཐུན་རྐྱེན་སྟོབས་
པ་མང་དུ་བྱུང་ཞིང་། ཁྱད་པར་སྐྱིད་གྲོང་རྫོང་སྡོད་འོལ་དགའ་མཐོང་སྨོན་པ་སོགས་
ཡུལ་དེའི་མི་དྲག་རྣམས་ཀྱང་ཡང་ཡང་ཞལ་མཇལ་དུ་བྱུང་བ་ན། མཁས་གྲུབ་ཐམས་
ཅད་མཁྱེན་པས། རང་ཡུལ་ཉེ་དུ་ལོངས་སྤྱོད་ཀུན་དོར་ཏེ། །རྩེ་གཅིག་དམ་ཆོས་སྒྲུབ་
- 65 -

རྒྱལ་དབང་འཇམ་དཔལ་རྒྱ་མཚོས་མཛད།
པར་དམ་བཅས་ནས། །གཞན་གྱི་ཡུལ་དུ་རྣམ་གཡེང་འདུ་འཛི་ཡིས། །དལ་འབྱོར་དོན་
མེད་བྱེད་པ་སྨྱོན་པ་ཡིན། །ཞེས་གསུངས་པའི་དོན་རྣམས་ཐུགས་ལ་བརྣགས་པར་གྱུར་
ཏེ། དགེ་སློང་དབང་ཕྱུག་ལ་རེ་ཞིག་སྐུ་མདུན་དུ་མ་ཡོང་བར་མཚམས་དམ་པོར་སྡོད་
དགོས་པའི་བཀའ་ཞིག་ཕེབས་(༤ ༧ན)ནས། རྗེ་རང་ཉིད་སྐུ་རྐྱང་དུ་གངས་ཞུར་མོའི་
མགུལ། མཁའ་འགྲོ་མ་བྱེ་བ་འབུམ་སྡེའི་ཚོགས་ཁང་། རྡོ་ཨ་རུ་རའི་ཕུག་ཏུ་གསང་
སྟབས་ཀྱིས་ཕེབས་པ་ན། ཞག་ཤས་ནས་ཁ་བ་ཤིན་ཏུ་ཆེ་བ་ཞིག་བབས་པས་སྐྱེ་བོའི་
འགྲོ་ལམ་ཆད་དེ་ཟླ་བ་དྲུག་གི་རིང་ཐུགས་དམ་ཏིང་ངེ་འཛིན་ལ་རྩེ་གཅིག་ཏུ་བཞུགས་
ཤིང་། དུས་རེ་ཞིག་ནས་དགེ་སློང་དབང་ཕྱུག་གི་བསམ་པར། ད་བླ་མ་ལ་གསོལ་ཞིབ་
ཀྱང་ཁལ་གཅིག་ཙམ་ལས་མེད་པས་ཆད་ཡོད་ལས་ཆེ་སྙམ་དུ་ཁོ་པ་རང་ལ་ཉེ་ལྟོས་
ཤིག་གིས་བྱིན་པའི་ཕྱེ་ཕྲན་བུ་ཞིག་ཡོད་པ་རྗེ་འདི་ལ་འབུལ་རྩིས་ཀྱིས་གཟིམས་ཕུག་
ཏུ་ཡོངས་པས། གཟིམས་མལ་ན་རྩྭའི་བཞུགས་གདན་ཞིག་ཡོད་པ་དེ་མ་གཏོགས་
གཞན་གང་ཡང་མི་འདུག་པས། སེམས་དངངས་ཏེ་ཅི་དྲག་ངའི་བླ་མ་ཐུགས་རྗེ་ཅན་དེ་
ཉིད་གང་དུ་ཕེབས། ད་ཐུན་མོང་བའི་གདུལ་བྱའི་སྤྱོད་ཡུལ་ལས་འདས་པའི་མཛའ་
ལུས་རྡོ་རྗེའི་སྐུ་བརྙེས་པ་ཞིག་ཨེ་ཡིན། འོན་ཏེ་ཡོན་བདག་དད་པ་ཅན་ཞིག་གིས་བསོད་
ནམས་ཀྱི་ཞིང་དུ་གདན་དྲངས་སམ། ཡང་ན་གཅན་གཟན་མ་རུངས་པ་དག་གིས་སྐུ་
སྲོག་ལ་བར་ཆད་བྱུང་བ་ནི་མིན་ལས་ཆེ། ད་བླ་མ་གང་ན་བཞུགས་ཀྱང་ང་ལ་ཐུགས་
རྗེས་གཟིགས་ཞེས་མཚན་ནས་བོས་ཏེ་གསོལ་བ་བཏབ་པ་ན། བློའི་(༩ ༧བ)འགྱུ་བ་
ཞིག་ལ་ད་ཡུལ་འདིའི་མི་རྣམས་སྐུ་མདུན་དུ་ཡང་ཡང་བཅར་བས་ཐུགས་དམ་སད་
རྐྱེན་ལ་ཐུགས་སྐྱོ་ནས་ངེས་མེད་ཀྱི་གནས་འགྲིམས་པ་ལ་ཕེབས་པར་ཐེ་ཚོམ་མེད། བླ་
མ་མེད་པར་ང་རི་སྐམ་འདིར་སྡོད་དོན་མི་འདུག་པས་བླ་མ་དང་མ་མཇལ་བར་སྒྲུབ་
• 66 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
ཕུག་དང་གནས་རི་གཞན་དུ་མར་འགྲོའོ་སྙམ་དུ་ཉེ་སྐོར་གྱི་ཕུག་རྣམས་དང་། དེ་ནས་
ཀྱང་འདས་ཏེ་ཡུལ་གྲུ་གཞན་དག་ཏུའང་ཕྱིན་པས་དད་ལྡན་གཞན་རྣམས་ཀྱིས་ཀྱང་
ཐོས་ཏེ་ཐམས་ཅད་འདུས་པས། བློ་གྲོས་དང་ལྡན་པ་ཞིག་གིས་བླ་མ་ངེད་ཅག་གི་སྤྱོད་
པ་ལ་ཐུགས་སུན་ཏེ་གངས་ཞུར་མོའི་ཕྱོགས་སུ་ཕེབས་པར་ཐག་ཆོད། ད་རང་རེ་ཚང་
མ་ཕྱིན་ཏ གསོལ་བ་བཏབ་པ་དྲག་ཅེས་བགྲོས་ཏེ་མི་བརྒྱ་ཕྲག་གཅིག་ཙམ་ཞིག་གིས་
དཀའ་བ་དུ་མའི་སྒོ་ནས་གངས་ལམ་བཅད་དེ་ཕྱིན་པས། རྗེ་འདི་ཐུགས་དམ་ལ་རྩེ་
གཅིག་ཏུ་བཞུགས་པ་དང་མཇལ། དེར་མི་ཀུན་གྱིས་ཕྱག་བཙལ་ཏེ་རྒྱུ་མཚན་རྣམས་
ཞིབ་པར་ཞུས་ནས། ད་བླ་མ་རིན་པོ་ཆེ་སྔར་གྱི་གཟིམས་ཕུག་ཏུ་ཕེབས་ཏེ་བདག་ཅག་
རྣམས་ཀྱི་དོན་མཛད་དགོས་ཚུལ་ནན་ཆེར་གསོལ་བ་བཏབ་པ་ན། རྗེའི་ཞལ་ནས་ད་
རང་རེ་རྣམས་ཐུག་ཐུག་མང་བ་ལ་དགོས་པ་མེད། ངས་ཀྱང་ཡོན་བདག་རྣམས་ཀྱིས་
བྱིན་པའི་འཚོ་བ་རྣམས་ཆུད་མི་འཛའ་བའི་ཕྱིར་དུ་རི་ཕུག་འདིར་ཡོངས་ཏེ་དགེ་ (༤ ༨ན)
སྦྱོར་ཞིག་བྱས་པ་ཡིན། ད་དུང་ཟླ་ཤས་འདིར་སྡོད་བསམ་པ་ཡིན་པས་ཁྱེད་རྣམས་རང་
རང་གི་གནས་སུ་དེངས། འོན་ཀྱང་རང་རེ་ཡོན་མཆོད་གདན་འཛོམ་པའི་སྐབས་འདིར་
སེམས་བསྐྱེད་པའི་ཆོ་ག་ཞིག་བྱ་དགོས་གསུངས་ཏེ་དེར་འདུས་པ་ཀུན་ལ་ཐེག་པ་ཆེན་
པོ་སེམས་བསྐྱེད་ཀྱི་སྡོམ་པ་འབོགས་པར་མཛད་དེ་སེམས་རྒྱུད་ལ་ཆོས་ཀྱི་བག་ཆགས་
བཞག །ཕྱིས་གནས་དེ་ལ་སེམས་བསྐྱེད་སྒང་དུ་གྲགས་ཤིང་དེ་ན་རྡོ་ལས་གྲུབ་པའི་
རྗེ་འདིའི་བཞུགས་ཁྲི་ད་ལྟ་ཡང་མཇལ་རྒྱུ་ཡོད་པར་འདུག །དེ་ནས་ཡོན་བདག་རྣམས་
སོ་སོའི་གནས་སུ་སོང་བ་གནས་དེར་བཞུགས་ཀྱང་ཆོས་ཀྱི་བར་ཆད་དུ་འགྱུར་བར་
དགོངས་ནས། རྔན་ནང་སྤང་མོ་ཆེར་ཕེབས། གནས་དེར་ཐུགས་དམ་ཤིན་ཏུ་འཕེལ་
ཞིང་དག་པའི་གཟིགས་སྣང་ཡང་བསམ་གྱིས་མི་ཁྱབ་པ་བྱུང་བར་མངོན་ཏེ།
- 67 -

རྒྱལ་དབང་འཇམ་དཔལ་རྒྱ་མཚོས་མཛད།
རྗེ་ཉིད་ཀྱི་གསུང་ལས། བླ་མ་དཀོན་མཆོག་གསུམ་ལ་ཕྱག་འཚལ་ལོ། །སྔོན་
བྱོན་གྲུབ་ཐོབ་རྣམས་ཀྱི་གཤེགས་པའི་ཤུལ། །དཔའ་བོ་མཁའ་འགྲོ་སྤྲིན་ལྟར་འདུ་བའི་
ས། །འཇའ་འོད་འཁྲིགས་པའི་གུར་ཁང་ནང་བཞུགས་པའི། །བླ་མ་ཡི་དམ་མཁའ་འགྲོ་
ཆོས་སྐྱོང་ལ། །སྒོ་གསུམ་གུས་པ་ཆེན་པོས་སྐྱབས་སུ་མཆི། །རྐྱེན་ངན་བར་ཆད་ཐམས་
ཅད་བསལ་དུ་གསོལ། །(༤༨བ)མཆོག་དང་ཐུན་མོང་དངོས་གྲུབ་སྩལ་དུ་གསོལ། །
ཞེས་པ་འདི་ནི་རྔན་ནང་སྤང་མོ་ཆེར་གྲགས་པ་སྔོན་གྱི་གྲུབ་ཆེན་མང་པོས་བྱིན་གྱིས་
བརླབས་ཤིང་། བྲག་ངོས་ལ་ཆུ་མིག་བརྒྱ་རྩ་ཡོད་པའི་གནས་ཟིལ་ཆེན་ཞིག་ཡོད་པ་
དེར་གནས་སྐབས་དགེ་སློང་ཡེ་ཤེས་རྒྱལ་མཚན་གྱིས་གནས་དེ་ལ་བསྟོད་ཅིང་སྨོན་
ལམ་དུ་སྦྱར་བའོ། །ཞེས་འཇའ་གུར་གྱི་ནང་ན་བཞུགས་པའི་བླ་མ་ཡི་དམ་མཁའ་འགྲོ་
ཆོས་སྐྱོང་ལ་སྐྱབས་སུ་འགྲོ་བའི་ཚིག་བརྗོད་པའི་ཕྱིར་དང་། གནས་ཀྱི་ཁྱད་པར་ལ་
ཟིལ་ཆེ་ཞིང་བྲག་ངོས་ལ་ཆུ་མིག་བརྒྱ་རྩ་ཡོད་ཚུལ་ཙམ་ལས་མ་གསུངས་པའི་ཕྱིར་རོ། །
གཞན་ཡང་གནས་གང་དང་གང་དུ་བཞུགས་པ་དེ་དང་དེར་དག་པའི་གཟིགས་སྣང་
བསམ་གྱིས་མི་ཁྱབ་པ་དང༌། ཐུགས་རྒྱུད་ཀྱི་ཡོན་ཏན་རྣམས་ཇེ་རྒྱས་སུ་གྱུར་ཏེ་ཐུན་
མོང་བའི་སྤྱོད་ཡུལ་ལས་འདས་པའི་རྫུ་འཕྲུལ་ཡ་མ་ཟུང་སྟོན་ནུས་པ་སོགས་ངོ་མཚར་
བའི་རྣམ་ཐར་བརྗོད་ལས་འདས་པ་མཆིས་མོད་ཀྱང་། རྗེ་ཉིད་བདག་གི་ཡོན་ཏན་
རྣམས་བུམ་ནང་གི་མར་མེ་བཞིན་དུ་ཕྱིར་མི་མངོན་པར་སྦ་བ་ཁོ་ན་གཙོ་བོར་མཛད་
པས་ཐུན་མོང་དུ་ནི་བསྙད་པར་མ་ནུས་སོ། །
• 68 -

ཡོངས་འཛིན་ཡེ་ཤེས་རྒྱལ་མ་ཚན་གྱི་མཛད་རྣམ་ལས་སྐབས་གསུམ་པསྐོ །
བལ་ཡུལ་དུ་ཕེབས་ཏེ་བསྟན་འགྲོའི་དོན་རྒྱ་ཆེན་པོ་མཛད་པ་
དང་ཚུར་ལམ་མི་མང་པོ་སྲོག་གིས་འཇིགས་པ་
ལས་བསྐྱབས་ཚུལ། །
དེ་ནས་སླར་ཡང་དགེ་སློང་དབང་ཕྱུག་གིས་གསོལ་བ་ནན་ཆེར་བཏབ་པ་ལ་
བརྟེན་ནས་དཀར་གྱི་མཁའ་འགྲོའི་གསང་ཕུག་ཏུ་ཕེབས། ཡུལ་དེའི་(༤༩ན)ཡོན་
བདག་རྣམས་ཀྱིས་ཀྱང་སྔར་ལྟར་ཞབས་ཏོག་སྒྲུབས་ཏེ་སྐུ་མདུན་དུ་ལྷགས་པ་ན་འདོད་
ཡོན་བདུད་ཀྱི་བྱིན་རླབས་སྤུ་གྲིའི་སོ་ལ་ཆགས་པའི་སྦྲང་རྩི་བཞིན་དུ་ཁེ་ལས་ཉེན་ཆེ་
བར་དགོངས་ཏེ་ངེས་མེད་ཀྱི་གནས་ཤིག་ལ་ཕེབས་འདོད་ནར་མར་ཡོད་པའི་ཐོག །
བཀྲ་ཤིས་ལྷུན་པོའི་དགེ་བཤེས་དཀའ་ཆེན་བྱང་སེམས་ཟེར་བ་ཞིག་ཀྱང་རྗེ་འདིའི་
ཞབས་དྲུང་དུ་ཆོས་ཀྱི་བདུད་རྩི་དོན་གཉེར་གྱིས་འབྱོར་པར་ཁོང་དངའགྲོགས་ཏེ་བལ་
ཡུལ་དུ་ཕེབས་ནས་མཆོད་རྟེན་འཕགས་པ་ཤིང་ཀུན་དང་བྱ་རུང་ཁ་ཤོར་སོ་སོར་ཕྱག་
འབུམ་རེ་གསོག་པར་མཛད། གཞན་ཡང་སྟོན་པ་ཐུགས་རྗེ་ཅན་ཤཱཀྱའི་རྒྱལ་པོས་གླང་
རུ་ལུང་བསྟན་གྱི་མདོ་གསུངས་པའི་གནས་རི་བོ་འབིགས་བྱེད་ཀྱི་རྩེར་ཕེབས། སྟོན་
པའི་བཞུགས་ཁྲི་ཡང་སྡིག་ཅན་གོར་ཥ་བས་བཤིག་པར་ཞིག་གསོ་མཛད་ཅིང་། གནས་
དེར་མགོན་པོ་ཕྱག་དྲུག་པའི་རྡོ་སྐུ་ཞིག་ཡོད་འདུག་པར་འཕྲིན་བཅོལ་དང་། ཐུབ་པའི་
བསྟན་པ་དར་ཞིང་རྒྱས་པའི་ཆེད་དར་ཆེན་ཞིག་ཀྱང་འཛུགས་པར་མཛད། དེ་ནས་
མགོན་པོ་ཀླུ་སྒྲུབ་དང་། སློབ་དཔོན་ཀླུ་བྱང་། གྲུབ་ཆེན་བརྒྱད་ཅུ་བཅས་ཀྱི་གཟིམས་
ཕུག །རྗེ་མི་ལ་དང་ཁྱི་ར་རས་པ་མཇལ་ས་མཉེ་ཤང་གུཔ། དེ་བཞིན་གཤེགས་པས་
- 69 -

རྒྱལ་དབང་འཇམ་དཔལ་རྒྱ་མཚོས་མཛད།
སྔོན་སྤྱད་པ་སྤྱོད་པའི་(༤༩བ)ཚེ་སྟག་མོ་ལ་སྐུ་ལུས་སྦྱིན་པར་བཏང་བའི་གནས་ད་ལྟ་
སྟག་མོ་ལུས་སྦྱིན་དུ་གྲགས་པ། འཕགས་པ་ཀུན་དགའ་བོ་དང༌། རིགས་འཛིན་པདྨ་
འབྱུང་གནས་གྱི་སྒྲུབ་ཕུག་ཡང་ལེ་ཤོད། ཕམ་ཐིང་པ་སྐུ་མཆེད་གྱི་གཟིམས་ཕུག་རྒྱ་
གར་ཕམ་ཐིང་། བྱ་རྒོད་ཕུང་པོའི་རིར་གྲགས་པ་སྔོན་ར་མོ་ཆེའི་ཇོ་བོ་འདི་བཞུགས་
པའི་གཙུག་ལག་ཁང་རྣམས་སུ་རྒྱུན་རིང་བཞུགས་ཏེ་ཐུགས་དམ་ལ་བརྩོན་པར་མཛད།
ཡུལ་ཕྱོགས་དེར་ལོ་ཤས་བཞུགས་འདུན་ཆེ་ཡང་། དུས་དེ་ནས་སྡིག་ཅན་གོར་ཥ་བས་
བལ་པོ་རྫོང་སོགས་ཡུམ་བུའི་ས་སྣེ་རྣམས་རྐུན་དམག་གིས་བླངས་ཏེ་བལ་ཡུལ་གྱི་
གླིང་ལའང་སྡོད་བཟོས་མི་བདེ་བ་སྣ་ཚོགས་ཤིག་བྱེད་པས་བདེ་ཞོད་མ་འཇགས་པར་
བརྟེན་ཟླ་བ་བདུན་ཙམ་ལས་བཞུགས་སྐབས་མ་བྱུང་ཞིང་། ཚུར་ལམ་བེ་ཀོ་ཊའི་ལ་
གཤམ་དུ་བོད་ཀྱི་མི་གནས་བསྐོར་དུ་ཕྱིན་པ་སེར་སྐྱ་ལྔ་བརྒྱ་ཙམ་ཞིག་གོར་ཥའི་དམག་
མིས་མཐའ་བསྐོར་ཏེ་མ་བཏང་བས། སྐྱེ་བོ་ཐམས་ཅད་གཤིན་རྗེའི་ཁར་ཆུད་པ་ལྟར་
སྡུག་བསྔལ་གྱིས་ཉམས་ཐག་ཅིང་། དེ་ཡང་འགའ་ཞིག་ནི་གཉེན་སྡུག་པ་དང་འབྲལ་
དོགས་པའི་སྡུག་བསྔལ། འགའ་ཞིག་ནི་ནོར་རྫས་རྣམས་བཅོམ་དོགས་པའི་སྡུག་
བསྔལ། འགའ་ཞིག་ནི་འཚོ་བས་ཉམས་(༥༠ན)ཐག་སྟེ་བཀྲེས་པའི་སྡུག་བསྔལ། ཀུན་
ཀྱང་རང་ཡུལ་ཉེ་དུ་ལོངས་སྤྱོད་དང་བཅས་པ་དྲན་བཞིན་དུ་འཆི་དགོས་པར་དོགས་ཏེ་
མྱ་ངན་གྱི་ཁུར་ཆེན་པོ་ནོན་ནས་བསྡད་འདུག་པ་རྣམས་གཟིགས་པས། ཐུགས་བརྩེ་བ་
ཆེན་པོ་གཏིང་ནས་གཡོས་ཏེ་བདག་ཉིད་ཀྱི་ལུས་སྲོག་ལ་མི་བལྟ་བའི་སྙིང་སྟོབས་ཀྱི་
གོ་ཆ་བརྟན་པར་བགོས་ནས་གཤེད་མ་དམྱལ་སྲུང་ལྟ་བུ་འཇིགས་སུ་རུང་བ་རྣམས་
ཆོས་ཀྱི་སྣོད་དུ་མ་གྱུར་པས་མཛད་ཐབས་དཀའ་བཞིག་ཡིན་རུང༌། བོད་ཀྱི་མི་རྣམས་
ཀྱི་སྲོག་ལ་རྒོལ་བའི་བར་ཆད་བྱས་ན་མི་ལེགས་ཚུལ་གྱི་ཞལ་ཏ་དང༌། གལ་ཏེ་འདི་
- 70 -

འམཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ། །
རྣམས་གཡོག་ཏུ་བྱ་བར་སེམས་ན་ནི། འདི་དག་གིས་བགྱི་བར་འོས་པའི་ལས་ཐམས་
ཅད་བདག་གིས་བྱ་ཡིས། འགྲོ་བ་ཉམ་ཐག་འདི་དག་བདེ་བར་ཐོངས་མཛོད་ཅེས་
གསུངས་པས། དམ་པ་འདིའི་གསུང་ཚངས་པའི་དབྱངས་ལྟ་བུ་སྐྱེ་འགྲོ་སུས་ཐོས་ཀྱང་
རྣ་བར་སྙན་ཞིང་ཤེས་རྒྱུད་ལ་བྱང་སེམས་ཀྱི་བག་ཆགས་ཐེབས་འགྲོ་བ་ཞིག་ཡོད་པར་
མ་ཟད་བདག་པས་གཞན་གཅེས་པར་བཟུང་བའི་མཛད་པ་རླབས་པོ་ཆེ་དེ་ལ། ལེགས་
ཉེས་བལྟ་བའི་བློ་མིག་དང་བྲལ་བའི་སྡིག་ཅན་མ་རུངས་པ་དག་ཀྱང་ཡི་རང་པར་གྱུར་
ཏེ་རྗེ་འདིའི་བཀའ་བཞིན་དུ་བོད་ཀྱི་མི་རྣམས་ཅི་དགར་(༥༠བ)བཏང་བས་དེར་ཡོད་
པའི་སེར་སྐྱ་ཀུན་དགའ་ཞིང་མགུ་ནས་ རྗེ་འདི་ལ་གུས་པས་གདོང་ ཕྱོགས་དེ་ལག་
གཉིས་ཐལ་མོ་སྦྱར་ནས་འདི་ནི་འགྲོ་བ་ཀུན་གྱི་སྐྱབས་གནས་ཆེན་པོའོ། །ཞེས་བརྗོད་
པ་སོགས་སྐུ་གསུང་ཐུགས་ཀྱི་ཡོན་ཏན་ལ་བསྔགས་པ་བརྗོད་པ་དང༌། བདོག་པའི་
སྐྱེས་འབུལ་བ་དང་། འཆི་བདག་གཤིན་རྗེའི་ཁ་ནས་ལན་གཅིག་ཐར་བ་ནི་བླ་མ་ཁྱོད་ཀྱི་
བཀའ་དྲིན་ཡིན་པས་ཁྱེད་ཀྱི་ཞབས་བརྟན་དུ་དམིགས་ནས་ཉིན་རེར་དགེ་བ་འདི་དང་
འདི་བྱེད་ཅེས་དགེ་བའི་དམ་བཅའ་འབུལ་བ་སོགས་དགེ་བའི་ལམ་ཡངས་པར་བྱེད་
ཅིང་། རྗེ་འདི་ལ་བསྟོད་ཅིང་མཆོད་དེ་བཀའ་དྲིན་རྗེས་དྲན་གྱི་གུས་པ་སྒོམ་པས་དུས་
འདའ་བ་ཤ་སྟག་བྱུང་ངོ༌། ། །
-71 -

རྒྱལ་དབང་འཇམ་དཔལ་རྒྱ་མཚོས་མཛད།
གྲུབ་གནས་མ་ཎི་ལ་ཁར་གཙུག་ལག་ཁང་རྟེན་དང་བཅས་པ་
བཞེངས་ཏེ་བསྟན་འགྲོའི་དོན་མཛད་ཚུལ།
དེ་ནས་དཀར་གྱི་མཁའ་འགྲོའི་གསང་ཕུག་ཏུ་ཕེབས། བཀྲ་ཤིས་ལྷུན་པོའི་
དགེ་བཤེས་དཀའ་ཆེན་ཚུལ་ཁྲིམས་དང༌། འབྲོག་བཙུན་དགེ་སློང་བློ་བཟང་བསྟན་
དར་གཉིས་ཀྱང་ཚེ་འདིའི་བྱ་བྱེད་ལས་བློ་ལོག་སྟེ་རྗེ་འདིའི་ཞབས་དྲུང་དུ་བྱུང་བར་
སྐལ་ལྡན་གྱི་སློབ་མར་དགོངས་ཏེ་རྗེས་སུ་བཟུང༌། ཡུལ་དེའི་སྐྱེ་བོ་རྣམས་སྔར་ལྟར་
འདུས་པས་ཐུགས་དམ་ལ་སད་རྐྱེན་བྱུང་བ་ན། ཉེ་བའི་འཁོར་བཞི་ལ་ད་རང་རེ་རྣམས་
རི་ཁྲོད་དུ་གཡེང་བ་མེད་པ་ཞིག་བྱ་དགོས་པས་སོ་སོས་ཟླ་བ་ཁ་ཤས་ཐུབ་པའི་འཚོ་
ཆས་སྟ་གོན་གྱིས་ཤིག་མཚམས་དམ་པོ་ཞིག་(༥༡ན)བྱེད་དོ་གསུང་། དགེ་སློང་རྣམས་
ཀྱིས་འཚོ་ཆས་ཀྱི་སྟ་གོན་གྲུབ་པ་ན་བོས་ཐོས་ཙམ་གྱི་ཕུག་རེ་རེར་འཇོག་པར་མཛད་
ཅིང་། རྗེ་རང་ཉིད་གསང་ཕུག་རང་དུ་བཞུགས་པས་དེའི་ནུབ་མོ་ཕུའི་གངས་རི་འུར་ཏེ་
གནམ་ས་བརྡབས་པ་ལྟ་བུའི་སྒྲ་སྐད་ཆེན་པོ་དང་བཅས་གཟིམས་ཕུག་གི་གཤམ་གྱི་
ལམ་ཐམས་ཅད་བཅད་དེ་སྐྱེ་བོ་གཞན་ལྟ་ཅི་སྨོས་དཔོན་སློབ་བཞི་པོ་ཡང་མཇལ་
འཕྲད་མེད་པར་ཟླ་བ་ལྔའི་རིང་སོ་སོར་ཐུགས་དམ་ཤིན་ཏུ་འཕེལ་བ་བྱུང་ངོ༌། །དེ་ནས་
དུས་རེ་ཞིག་ནས་སྔགས་རམས་པ་ཡེ་ཤེས་སྐལ་ལྡན་སྙན་གྱིས་ཟིན་པས། ཁོང་པ་བླ་
མ་གྲུབ་པའི་དབང་ཕྱུག་གི་སློབ་མའི་ཐུ་བོ་ཡིན་པར་མ་ཟད། རྗེ་རངཉིད་ནས་ཀྱང་
ཆོས་གསན་པའི་བླ་མར་སོང་གཤིས་ཆུ་སྤྲེ་ཟླ་བ་བཅུ་གཉིས་པའི་ནང་མ་ཎི་ལ་ཁར་
ཕེབས་ཏེ་སྔགས་རམས་པ་སྐུ་གཟུགས་ཤིན་ཏུ་ངན་པར་སྙུན་འདྲི་སོགས་མཛད་པས་
- 72 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
ཁོང་པ་ཡང་ཐུགས་རངས་པར་གྱུར། དཔོན་སློབ་གཉིས་ཀ་བཞུགས་ཐོག་ཏུ་སྔགས་
རམས་པའི་ཡོན་བདག་རྣམས་ཀྱང་འཛོམ་སྟེ་བླ་མ་ཁྱེད་མ་བཞུགས་པའི་རྗེས་སུ་ངེད་
ཅག་རྣམས་སུ་ལ་བློ་གཏོད་ཅེས་མགྲིན་གཅིག་ཏུ་ངུས་པས། སྔགས་རམས་པའི་ཞལ་
ནས། ང་བསོད་ནམས་དམན་པས་དུས་མ་ཡིན་པ་ལ་སྐྱེས་ཤིང་ད་འཆི་ཁ་མ་ཡིན།
ཁྱེད་རྣམས་(༥༡བ) ལ་ལྟ་ང་བས་བཟང་བའི་བླ་མ་ཞིག་འདི་ན་འདུག་པ་ཞེས་སྔགས་
རམས་པ་རང་གི་དབུ་ལ་བཞེས་བཞིན་པའི་པཎ་ཞྭ་དེ་ཕུད་ནས་རྗེ་འདིའི་དབུ་ཐོག་ཏུ་
འཕངས་པ་ཁྲིག་གེར་འགྱུས་པས་དཔོན་སློབ་ཡོན་མཆོད་ཚང་མ་བཞད་གད་ཐག་གེ་བ་
བྱུང་། དེར་སྔགས་རམས་པ་མཉེས་ཏེ་ད་རྟེན་འབྲེལ་བཟང་། ང་རྒད་པོ་འཆི་ཁར་དོན་
ཆེན་པོ་འགྲུབ་ཅེས་གསུང་། དེ་ཡང་རྗེ་འདི་སྔ་སོར་ཕུག་པོ་ཆེ་ནས་དཀར་དུ་ཕེབས་
ཁར་སྔགས་རམས་པས་ཁོང་པ་རང་གི་སྟན་ལ་ཕྱག་གིས་ཅག་ལན་གསུམ་བྱས་ཏེ་རྗེ་
འདི་ལ་མགོན་པོའི་གཏོར་དབང་སོགས་ཕུལ་འདུག་པ་དང་། ད་ལམ་གྱི་མཛད་ཚུལ་
སོགས་ལ་དཔགས་ན་དབེན་གནས་འདིར་རྗེ་འདི་ཉིད་ཀྱིས་འཆད་རྩོད་རྩོམ་གསུམ་གྱི་
སྒོ་ནས་བསྟན་འགྲོའི་དོན་རླབས་པོ་ཆེ་མཛད་པ་འདི་ཉིད་ལུང་བསྟན་པར་མངོན་ནོ། །
དེ་ནས་རྗེ་འདིས་དཀར་གྱི་མཁའ་འགྲོའི་གསང་ཕུག་ཏུ་ཕེབས། ཉེ་བའི་འཁོར་
བཞི་ལ་ལམ་རིམ་ 
གྱི་མྱོང་འཁྲིད་ཅིག་མཛད་ནས་སོ་སོར་དགེ་སྦྱོར་བྱེད་དགོས་པའི་
ཞལ་ཏ་གནང་སྟེ། རྗེ་རང་ཉིད་ཀྱིས་རྗེ་བཙུན་ས་པཎ་ལ་འཇམ་དབྱངས་ལྷ་ལྔས་ཞལ་
གཟིགས་པའི་གནས་སྤང་ཤིང་གི་ལྷ་ལྔ་ཕུག །རྗེ་རེད་མདའ་པའི་སྒྲུབ་གནས་མེ་ཏོག་
མདངས་ཆེན། རྗེ་མི་ལའི་སྒྲུབ་གནས་རག་མ་བྱང་ཆུབ་རྫོང་། བྲག་དཀར་རྟ་སོ་དབུ་
མ་རྫོང་། (༥ ༢ན)ལིང་བ་བྲག་དམར། རོན་གྱི་འོད་གསལ་ཕུག་རྣམས་སུ་ཟླ་འཁོར་རེ་
བཞུགས་ཏེ་ཐུན་མོང་དང་ཐུན་མོང་མིན་པའི་ལམ་ལ་ཉམས་བཞེས་འགྲུས་པར་མཛད་
- 73 -

རྒྱལ་དབང་འཇམ་དཔལ་རྒྱ་མཚོས་མཛད།
ཅིང་། རྟ་སོར་མི་ལ་ལ་བསྟོད་པའི་ཚིགས་བཅད་ཀྱང་མཛད། དེ་ནས་དཀར་གྱི་མཁའ་
འགྲོའི་གསང་ཕུག་ཏུ་ཕེབས་ཏེ་ཐུགས་དམ་ལ་རྩེ་གཅིག་ཏུ་བཞུགས། དུས་དེར་སྔགས་
རམས་པ་ཡེ་ཤེས་སྐལ་ལྡན་ཡང་གཤེགས་པར་བརྟེན། སྐྱིད་གྲོང་འབའ་རོ་དང་། གྲ་
དཔོན་གཉིས་ཀྱིས་གཙོས་སྔགས་རམས་པའི་ཡོན་བདག་ཆེ་ཕྲ་ཚང་མས་རྗེ་འདི་མ་ཎི་
ལ་ཁར་ཕེབས་ཏེ་གནས་གཞི་བདག་གིར་མཛད་ནས་དེར་དགེ་འདུན་འདུ་བའི་གཙུག་
ལག་ཁང་བཞེངས་དགོས་པ་གསོལ་བ་བཏབ་པ་ན། གནས་འདི་སྔོན་དུས་མཁན་ཆེན་
བོ་དྷི་ས་ཏྭ་དང་། སློབ་དཔོན་པདྨ་སམྦྷ་ཝ། མཁས་མཆོག་ཀ་མ་ལ་ཤཱི་ལ་སོགས་ལོ་པཎ་
མང་པོས་བྱིན་གྱིས་བརླབས་ཤིང་། ཁྱད་པར་ཇོ་བོ་རྗེ་དཔལ་ལྡན་ཨ་ཏི་ཤ་གནས་
འདིར་བྱོན་ནས་བཀའ་གདམས་ལྷ་ཆོས་བདུན་ལྡན་གྱི་བསྟན་པ་དར་བའི་རྟེན་འབྲེལ་
དུ་གཞི་གསུམ་གྱི་ཆོ་ག་མཛད་ཅིང་ཆོས་འཁོར་རྒྱ་ཆེར་བསྐོར། ཕྱི་རབས་ཀྱི་གདུལ་བྱ་
རྣམས་ཀྱི་བསོད་ནམས་ཀྱི་རྟེན་དུ་རྡོ་ལ་མ་ཎི་ཕྱག་བྲིས་སུ་མཛད་པས་གནས་འདི་ལ་
མ་ཎི་ལ་ཁ་ཞེས་(༥༨བ)གྲགས། གཞན་ཡང་ཕ་དམ་པ་སངས་རྒྱས་དང་། རྗེ་མི་ལ།
རེད་མདའ་པ་གཞོན་ནུ་བློ་གྲོས། རྗེ་ཆོས་ལྡན་རབ་འབྱོར་ལ་སོགས་པ་དམ་པ་མང་
པོས་ཞབས་ཀྱིས་བཅགས་ཤིང་བྱིན་གྱིས་བརླབས་པ་དང༌། རྗེ་རང་ཉིད་ཀྱི་བླ་མ་གྲུབ་
པའི་དབང་ཕྱུག་གིས་ཀྱང་བྱིན་གྱིས་བརླབས་ཏེ་དགའ་ལྡན་སྒྲུབ་བརྒྱུད་ཀྱི་བསྟན་པ་
དར་བའི་རྟེན་འབྲེལ་བསྒྲིགས་པར་མཛད་པ་དང༌། སྔགས་རམས་པ་ཡེ་ཤེས་སྐལ་
ལྡན་གྱིས་ཀྱང་རྗེ་ཉིད་ལ་གྲུབ་གནས་བདག་གིར་གཏད་པ་སོགས་རྐྱེན་མང་པོ་ཞིག་
འཛོམ་ཞིང་ཁྱད་པར་རྗེ་བླ་མ་རང་ཉིད་ཀྱིས་མཁས་གྲུབ་ཀྱི་བླ་མ་མང་པོའི་ཞབས་ལ་
གཏུགས་ཏེ་གསུང་རབ་ཀྱི་དོན་ལ་མང་དུ་ཐོས་པ་རྒྱ་ཆེར་མཛད། གང་ཐོས་པའི་གཞུང་
རྣམས་རང་སེམས་འདུལ་བའི་མན་ངག་ཏུ་ཁྱེར་ཏེ་དབེན་པའི་གནས་དུ་མར་དཀའ་
- 74 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ། །
སྤྱད་སྡུག་རུས་ཀྱི་སྒོ་ནས་རྒྱལ་བ་དགྱེས་པའི་ལམ་ལ་སྒྲུབ་པ་སྙིང་པོ་མཛད་པས་ལམ་
ཐུན་མོང་བ་དང་ཐུན་མོང་མིན་པ་རྡོ་རྗེ་ཐེག་པའི་ཉེ་ལམ་ལ་ཉམས་རྟོགས་ཕུལ་ཕྱིན་
འཁྲུངས་ཏེ་གྲུབ་པའི་གོ་འཕང་མཐོན་པོར་གྱུར་པ་ན་གྲུབ་འབྲས་ཀྱིས་བསྟན་པ་དང་
སེམས་ཅན་ལ་ཕན་པ་རྒྱ་ཆེན་པོ་མཛད་བཞེད་པ་དང་། ས་མཐར་འཇམ་མགོན་ཆོས་
ཀྱི་རྒྱལ་པོ་ཙོང་ཁ་པ་ཆེན་པོའི་མདོ་སྔགས་ཀྱི་བསྟན་པ་ཚང་ལ་མ་ནོར་བ་བཙོ་(༥ ༣ན)
མའི་གསེར་ལྟར་སྐྱོན་ཐམས་ཅད་དང་བྲལ་བ་འདི་ཉིད་དར་ཞིང་རྒྱས་ལ་ཡུན་རིང་དུ་
གནས་པའི་ཆེད་སོགས་དགོས་པ་དུ་མ་ཞིག་ལ་གཟིགས་ནས་དཔལ་གདོང་ཞེས་པ་ཆུ་
མོ་བྱའི་ལོ་ཟླ་བ་བརྒྱད་པའི་ནང་དུ་མ་ཎི་ལ་ཁར་ཕེབས་ཏེ་ས་གཞི་བྱིན་གྱིས་བརླབས།
དེར་སྐུ་མཚམས་ཤིན་ཏུ་དམ་པ་ལ་བདུན་གསུམ་གྱི་རིང་བཞུགས་པས་ཐུགས་དམ་ལ་
བོགས་སྔར་བས་ཀྱང་ཐོན་པ་བྱུང་ཞིང་། ཕྱི་ནང་གི་རྟེན་འབྲེལ་ཤིན་ཏུ་ལེགས་པ་བྱུང་
བས་ཐུགས་དགྱེས་པའི་སྒོ་ནས་རང་ཉིད་མི་ཉམས་པའི་གདེངས་དང་ལྡན་པའི་རྟོགས་
པ་ཉམས་དབྱངས་སུ་མཛད་པ་ནི།
ཨོཾ་སྭ་སྟི། ཚེ་དཔག་མེད་མགོན་བློ་བཟང་ཡེ་ཤེས་ཀྱི། །རྣམ་ཐར་ཇི་བཞིན་
རྒྱལ་བསྟན་འཛིན་པ་ལ། ། ཟླ་བྲལ་གྲུབ་མཆོག་རྗེ་བཙུན་བླ་མ་དེས། །བདག་ལ་མཆོག་
ཐུན་དངོས་གྲུབ་སྩལ་དུ་གསོལ། །སྐྱེ་བ་སྔོན་མ་བསོད་ནམས་བསགས་པའི་མཐུས། །
དབུས་གཙང་དག་པའི་ཞིང་དུ་མི་ལུས་ཐོབ། །སངས་རྒྱས་དངོས་ཀྱི་དགེ་བའི་བཤེས་
དང་མཇལ། །མི་ལུས་དོན་ལྡན་བྱ་བཏང་ང་རེ་སྐྱིད། །ཆུང་ངུའི་དུས་ནས་དམ་པའི་ཆོས་
སྐོར་ཞུགས། །མཇལ་ས་མ་ལོག་འཇམ་མགོན་བསྟན་དང་མཇལ། །བསྟེན་ས་མ་ལོག་
མཚན་ལྡན་བླ་མ་བསྟེན། །བསམ་བཞིན་བློ་བདེ་བྱ་བཏང་ང་རེ་སྐྱིད། །འ་འུར་(༥༣བ)
ཟང་ཟིང་ནོར་ལ་མ་བལྟས་ཤིང་། །རི་བོང་ཅལ་འདྲོགས་རྗེས་སུ་མ་རྒྱུགས་པར། །ནམ་
- 75

རྒྱལ་དབང་འཇམ་དཔལ་རྒྱ་མཚོས་མཛད།
ཡང་བསླུ་བ་མེད་པའི་བླ་མ་བཙལ། །བསམ་བཞིན་བློ་བདེ་བྱ་བཏང་ང་རེ་སྐྱིད། །བློ་གྲོས་
དམན་པས་གཞུང་ལ་མ་སྦྱངས་པས། །མང་ཐོས་མཁས་པའི་གྲགས་པ་མ་ཐོབ་ཀྱང་། །
ལེགས་ཚོགས་རྩ་བ་བླ་མའི་བཀའ་བཞིན་བསྒྲུབས། །བསམ་བཞིན་བློ་བདེ་ བྱ་བཏང་ང་
རེ་སྐྱིད། །རྣམ་གྲངས་མང་པོའི་ཉམས་ལེན་མི་ཤེས་ཀྱང་། །རྒྱ་གར་ལྷ་གཅིག་མི་གཅིག་ཇི་
བཞིན་དུ། །བླ་མ་ལྷ་ལ་གསོལ་འདེབས་རྩེ་གཅིག་བསྒྲིལ། །བསམ་བཞིན་བློ་བདེ་བྱ་
བཏང་ང་རེ་སྐྱིད། ཁ་ནས་མཁས་མཁས་བདེན་བདེན་བརྒྱ་སྨྲས་ ཀྱང་། །ཟང་ཟིང་ནོར་
ལ་ཤི་སྦར་འཐམ་བྱེད་པའི། །མཁས་དང་གྲུབ་པར་རློམ་པ་རྣམས་མཐོང་ཚེ། །བསམ་
བཞིན་བློ་བདེ་བྱ་བཏང་ང་རེ་སྐྱིད། །ད་ནི་ཤི་ཡང་བླ་མ་སྒོམ་བཞིན་འཆི། །གསོན་ཡང་
བླ་མ་སྤྱི་བོར་སྒོམ་བཞིན་སྡོད། །གཏན་གྱི་མདུན་མ་གྲུ་བཞིར་ལེགས་ནས་གདའ། །
བཀའ་དྲིན་ཆེའོ་རྗེ་བཙུན་བླ་མ་མཆོག །གསོལ་བ་འདེབས་སོ་དྲིན་ཅན་ཆོས་ཀྱི་རྗེ། །
བྱིན་གྱིས་རློབས་ཤིག་གྲུབ་མཆོག་བླ་མ་རྗེ། །ཕ་རྗེས་བུ་ཡིས་ཟིན་པར་བྱིན་གྱིས་
རློབས། །ཞེས་དང༌། མ་ནོར་ལམ་སྟོན་འཇམ་མགོན་བླ་མ་དང་། །མཆོག་ཐུན་དངོས་
གྲུབ་སྩོལ་བའི་ཡི་དམ་ལྷ། །དབྱེར་མེད་སྤྱི་བོའི་(༥༤ ན)གཙུག་དང་སྙིང་དབུས་སྒོམ། །
གཏན་ གྱི་ མགོན་སྐྱབས་ རྙེད་ པས་ བློ་རེ་ བདེ། །གོང་ན་ གཉའ་ གནོན་ དཔོན་པོའི་
འཇིགས་པ་མེད། །འོག་ན་འབངས་འཁོར་སྐྱོང་དགོས་སེམས་ཁུར་མེད། །དངོས་
འཛིན་བཤིག་པས་དགྲ་གཉེན་རང་སར་ཞི། ། ཅི་བྱས་མདུན་མ་ལེགས་པས་བློ་རེ་བདེ།།
བདུད་དང་སྡིག་གྲོགས་དབང་དུ་མ་སོང་བར། །སྒོ་གསུམ་བཅས་མཚམས་མིག་འབྲས་
ལྟར་བསྲུང་ཤིང་། །རྒྱལ་བ་དགྱེས་ པའི་ལམ་ལ་སློབ་བྱེད་པ། །བསམ་བཞིན་ཞེ་བློ་
གཙང་བས་བློ་རེ་བདེ། །ལྷག་པར་སྟོན་པ་ཐུགས་རྗེ་ཅན་དེ་ཡིས། །བརྩེ་བས་བཅས་
པའི་འདུལ་བའི་བསླབ་ཁྲིམས་རྣམས། །ཁ་ཞེ་ངོ་ལྐོག་མེད་པར་བསྲུང་བྱེད་པ། །ཤཱཀྱའི་
- 76 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
སྲས་སུ་གྱུར་པ་ང་རེ་དགའ། །བརྒྱད་ཁྲི་བཞི་སྟོང་ཆོས་རྣམས་ཀུན་གྱི་དོན། །རང་རྒྱུད་
གདུལ་བའི་ཐབས་སུ་ཁྱེར་བྱས་ནས། །རྟག་ཏུ་བསག་སྦྱང་ཉིད་ལ་བརྩོན་བྱེད་པ། །
བསམ་བཞིན་ཁོ་ཐག་ཆོད་པས་ཞེ་བློ་བདེ། །སླར་ཡང་བྱང་ཆུབ་སྙིང་པོར་མཆིས་ཀྱི་
བར། །འཇམ་མགོན་བླ་མ་བློ་བཟང་གྲགས་པ་ལས། །ལྷག་པའི་རེ་ས་གཞན་དུ་མི་
འཚོལ་བས། །ཕ་རྗེས་བུ་ཡིས་ཟིན་པར་བྱིན་གྱིས་རློབས། །ཞེས་དང་། དེང་ནས་བཟུང་
སྟེ་ཚེ་རབས་ཐམས་ཅད་དུ། །འཇམ་མགོན་བླ་མ་མཉེས་པ་ལྷུར་བྱེད་ཅིང་། །རྒྱལ་བའི་
དམ་ཆོས་མ་ལུས་འཛིན་ (༥༤ བ)པ་དང་། །སྐད་ཅིག་ཙམ་ཡང་ལྷོད་པ་མེད་གྱུར་ཅིག །
རང་གི་དོན་དུ་མཐོ་རིས་དཔལ་དག་ཀྱང་། །རྩྭ་ལྟར་འདོར་ཞིང་གཞན་གྱི་དོན་དག་ཏུ། །
དམྱལ་བའི་མེ་ཡང་རབ་བསིལ་པད་མཚོ་ལྟར། །མཐོང་ནས་སྤྲོ་དགས་འཇུག་པ་ཉིད་
གྱུར་ཅིག །བྱང་ཆུབ་ སེམས་ གཉིས་ཆེས་ ཆེར་ སྟོབས་རྒྱས་ཏེ། །ནམ་མཁའི་མཐས་
གཏུགས་གྱུར་པའི་སེམས་ཅན་རྣམས། །བདག་ཉིད་གཅིག་པུས་སྒྲོལ་བར་བྱེད་པ་ལ། །
སྙིང་སྟོབས་ནམ་ཡང་ཞུམ་པ་མེད་པར་ཤོག །མདོ་སྔགས་གསུང་རབ་དགོངས་འགྲེལ་
བཅས་པ་རྣམས། །གདམས་པའི་མཆོག་ཏུ་ཤར་བའི་མན་ངག་གིས། །འགྲོ་ཀུན་ཡང་
དག་ལམ་ལ་འཁྲིད་པ་ལ། །འཇམ་མགོན་བླ་མ་ལྟ་བུར་བདག་གྱུར་ཅིག །རྒྱལ་བ་སྲས་
བཅས་ཀུན་གྱི་མཛད་པའི་ཁུར། །བདག་གིས་ལྷག་བསམ་ཕྲག་པར་རབ་ཁྱེར་ནས། །
འགྲོ་འདི་སྲིད་པའི་མཚོ་ལས་སྒྲོལ་བ་ལ། །མགོན་པོ་ཐུགས་རྗེ་ཅན་དང་མཚུངས་པར་
ཤོག །བདག་ལ་སྙིང་ནས་དད་པར་བྱེད་པའམ། ཁྲོ་བའི་སེམས་ཀྱིས་མི་སྙན་བརྗོད་
ཀྱང་རུང་། །བཟང་ངན་འབྲེལ་བ་ཐོགས་པ་མ་ལུས་པ། །ཐམས་ཅད་བྱང་ཆུབ་ལམ་ལ་
འགོད་པར་ཤོག །ཇི་ལྟར་འབྱུང་བ་ཆེན་པོ་བཞི་པོ་ཡིས། །འགྲོ་བའི་ཉེར་འཚོ་བྱེད་པ་
ཇི་ལྟ་བར། །བདག་གི་སྒོ་གསུམ་སྤྱོད་པ་ཐམས་ཅད་ཀྱང་། །ལུས་ཅན་ཀུན་གྱི་ཉེར་
- 77 -

རྒྱལ་དབང་འཇམ་དཔལ་རྒྱ་མཚོས་མཛད།
(༥༦ན)འཚོར་འགྱུར་བར་ཤོག །རྩི་ཤིང་ནགས་ཚལ་ལོ་ཏོག་མ་ལུས་པ། །ས་ལ་བརྟེན་
པས་འབྱུང་ཞིང་འཕེལ་བ་ལྟར། །ལུས་ཅན་ཀུན་གྱི་ཕན་བདེ་མ་ལུས་པ། །བདག་གི་
ལྷག་བསམ་མཐུ་ལས་འབྱུང་གྱུར་ཅིག །ཅེས་རྗེ་རང་ཉིད་ཀྱི་ཐུགས་རྒྱུད་ལ་ལམ་ཐུན་
མོང་པ་ཕ་རོལ་ཏུ་ཕྱིན་པ་དྲུག་དང༌། ཐུན་མོང་མ་ཡིན་པ་རྡོ་རྗེ་ཐེག་པའི་ཉེ་ལམ་ལ་
བརྟེན་ཏེ། ཉམས་རྟོགས་ཀྱི་ཡོན་ཏན་རྣམས་ སྤུངས་པ་བཞིན་དུ་འཁྲུངས་པ་ན། རྗེ་
བདག་ཉིད་ཆེན་པོའི་རྟོགས་བརྗོད་ལས། རང་གི་དགེ་བ་རྒྱ་ཆེར་སྤེལ་ཕྱིར་དང་། །
རྣམ་དཔྱོད་ལྡན་པའི་སྐལ་བཟང་མང་པོ་ལ། །འཇུག་སྒོ་མ་ནོར་ཚུལ་བཞིན་བསྟན་པའི་
ཕྱིར། །རང་གི་རྟོགས་པ་བརྗོད་པ་འདི་བྱས་སོ། །ཞེས་གསུངས་པའི་དགོངས་པ་དང་
མཐུན་པར་རང་ཉིད་གང་ནས་གཤེགས་པའི་ལམ་རྣམས་སྐལ་ལྡན་གྱི་གདུལ་བྱ་རྣམས་
ལ་འཇུག་སྒོ་མ་ནོར་ཞིང་གོ་རིམ་མ་འཁྲུགས་པར་འདོམས་པའི་ཆེད་དུ་གསུང་རབ་
ཀུན་གྱི་བརྗོད་བྱའི་སྙིང་པོ་བསྡུས་ཏེ་ཚིགས་སུ་བཅད་པའི་སྒོ་ནས་ལམ་གྱི་གནད་
མཐར་ཐུག་པ་རྣམས་ཆེས་ཆེར་གསལ་བར་མཛད་པ་དང་། ནམ་མཁའི་མཐའ་དང་
མཉམ་པའི་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་སྒྲོལ་
བའི་ཆེད་དུ་དུས་གསུམ་གྱི་རྒྱལ་བ་སྲས་དང་བཅས་པ་ཐམས་ཅད་ཀྱིས་(༥༥བ)གང་
བསླབ་པའི་སྤྱོད་པའི་གནས་ཐམས་ཅད་ལ་ངེས་པར་སྤོང་བའི་སྙིང་སྟོབས་ཀྱི་ཁུར་
བཟུང་སྟེ་སྐུ་གསུང་ཐུགས་ཀྱི་མཛད་པ་མཐའ་དག་འགྲོ་བའི་ཉེར་འཚོ་གཅིག་པུ་རྒྱལ་
བའི་དམ་ཆོས་མ་ལུས་པ་འཛིན་ཅིང་སྤེལ་ནུས་པའི་ཐུགས་སྨོན་གྱི་མཚམས་སྦྱོར་
གནད་དུ་སྨིན་པ་མཛད་དོ། །དེ་ནས་སྔགས་རམས་པའི་ཡོན་བདག་རྣམས་དང་། དགེ་
སློང་བློ་བཟང་བསྟན་དར་བཅས་ལ་སྔགས་རམས་པ་དེ་ཉིད་ཀྱི་དགོངས་རྫོགས་སུ་
ཁོང་པ་རང་ལ་དད་ལྡན་གཞན་གྱིས་འབུལ་སྦྱོར་བྱུང་བའི་སྐུ་ཆས་ཆེ་བ་ཅི་ཡོད་པ་རྒྱུ་
- 78 -

ཡོངས་འཛིན་ཡེ་ཤེས་རྒྱལ་མཚན་གྱི་མཛད་རྣམ་ལས་སྐབས་གསུམ་པ།
བྱས་པའི་གསེར་གདུང་ཞིག་བཞེང་རྒྱུ་དང་། པུར་ཁང་ལ་གདུང་འབུམ་བཞེང་རྒྱུ་སོགས་
ཀྱི་བཀའ་མངགས་མཛད་དེ་རྗེ་རང་ཉིད་མགྱོགས་སྟབས་སུ་དཀར་གྱི་མཁའ་འགྲོའི་
གསང་ཕུག་ཏུ་ཕེབས་ཏེ་ལོ་ངོ་གསུམ་གྱི་རིང་ཐུགས་དམ་ལ་བཞུགས། གནས་འདི་
སྔོན་བྱོན་དམ་པ་མང་པོས་བྱིན་གྱིས་བརླབས་པར་མ་ཟད། རྗེ་བླ་མ་རང་ཉིད་ཀྱང་ལོ་
ངོ་བཅུ་གཉིས་ཙམ་བཞུགས་ཏེ་ཐུགས་རྒྱུད་ལ་རྟོགས་པ་མཆོག་བརྙེས་པའི་གནས་ཡིན་
གཤིས་གནས་ཀྱི་ཁྱད་པར་ལ་བསྟོད་པ་གྲུབ་པའི་གླུ་དབྱངས་ཞེས་བྱ་བའི་ལེགས་
བཤད་ཀྱང་མཛད། སྐབས་འདིར་གླིང་ཕུག་དང༌། ཁྱུང་རྐྱང་གི་ཕུག །གཙུག་ཕུག་
རྣམས་སུ་ཡང་ཐུགས་དམ་གང་འཕེལ་གྱིས་བཞུགས་ཏེ་གནས་ངེས་མེད་ལྟ་བུ་(༥༦ན)
མཛད་ཅིང་། །གཙུག་ཕུག་ཏུ་བཞུགས་དུས་སྐྱིད་གྲོང་རྫོང་སྡོད་མཐོང་སྨོན་པ་དང༌།
ཕག་མོ་ལྷ་སྡིང་པ་གཉིས་ལ་ལས་རྒྱུ་འབྲས་ཀྱི་ཆོས་དང་སེམས་བསྐྱེད་ཀྱི་འཁྲིད་ཀྱང་
གནང་། ཁོ་པ་ནས་ཀྱང་དེ་ཕྱིན་ལ་སྡེ་མི་སེར་ལ་བྱམས་སྐྱོང་དང་། རྣམ་དཀར་མཆོད་
རྒྱུན་ལ་ཇེ་བརྩོན་བྱས་པས་བླ་མ་ཉིད་གཞན་སེམས་འདུལ་བ་ལ་མཆོག་ཏུ་མཁས་པའི་
གྲགས་པས་ས་སྟེང་ཁྱབ་པར་གྱུར་ཏོ། །གཞན་ཡང་ རྗེ་འདི་ཉིད་བྱ་བྲལ་གྱི་བརྟུལ་
ཞུགས་ཁོ་ན་ལ་གནས་པས་དེ་སྔོན་དུ་གཞན་གྱིས་བསྙེན་བཀུར་བ་ཅི་བྱུང་རུང་ཉེས་པ་
དུ་མའི་འབྱུང་གནས་སུ་དགོངས་ཏེ། དེ་ལས་གཞན་པའི་གནས་སུ་བྱོལ་ནས་སྤྱན་གྱིས་
གཟིགས་པ་ཙམ་ཡང་མི་མཛད་ཅིང་། རང་ཉིད་མི་ཉམས་པའི་གདེངས་དང་ལྡན་པ་ན་
ཆུ་བྱ་ལོ་ཕྱིན་ནས་ཤི་གསོན་གྱི་དོན་དུ་འབུལ་སྦྱོར་བྱུང་བའི་དངོས་པོ་རྣམས་དེ་དང་དེ་
དག་གི་ཚོགས་རྫོགས་པའི་ཆེད་དུ་བཞེས་ཏེ་ཏིལ་ཀྱི་ཆ་ཤས་ཙམ་ཡང་ཕྱི་འཁྱར་མེད་
པར་མཛད་པས་དངོས་པོ་ཆེ་ཕྲ་དངུལ་ཐོག་ཏུ་ཕབ་པར་དངུལ་སྲང་དྲུག་ཅུ་སྐོར་བྱུང་
ཞིང་། དེ་ལ་རྒྱུ་བྱས་ཏེ་ཐར་པ་དོན་གཉེར་བ་རྣམས་ལ་ཉེ་བར་མཁོ་བའི་འཕགས་བོད་
- 79 -

རྒྱལ་དབང་འཇམ་དཔལ་རྒྱ་མཚོས་མཛད།
ཀྱི་དམ་པ་མང་པོས་མཛད་པའི་བློ་སྦྱོང་ལམ་རིམ་གྱི་སྐོར་དང་ཉམས་མགུར་ཚིགས་
བཅད་ཀྱི་རིམ་པ་མང་པོ་ཕྱོགས་གཅིག་ཏུ་སྡེབས་ཏེ་ཆོས་སྦྱིན་འཛད་མེད་ཀྱི་རྒྱུན་སྤེལ་
(༥༦བ)ཕྱིར་པར་དུ་བརྐོས་ནས་འཕྲིན་ལས་དར་ཆ་ཆེ་བའི་ཁྱེད་བླ་མ་བྱམས་པ་རིན་པོ་
ཆེར་འབུལ་བར་མཛད་པས་དབེན་གནས་དཀར་གྱི་ཆོས་སྤྱོད་ཅེས་ད་ལྟ་ཕུར་བུ་ལྕོག་
ཏུ་བཞུགས་པ་འདི་ཉིད་སྒྲུབ་པར་མཛད་དོ། །
སྨྲས་པ། གཡུ་ཡི་མདངས་འཛིན་ནགས་ཀྱི་སྨན་ལྗོངས་སུ། །རི་དྭགས་རྩེ་ཞིང་
ཉལ་འགྲོ་དབྱངས་སྙན་སྒྲོག །མ་ལ་ཡ་ཡི་དྲི་བསུང་འཐུལ་བའི་དབུས། །རྡོ་བའི་སྤྱིལ་
ཆུང་མངོན་པར་ཉམས་དགའ་བར། །ཚེ་འདིའི་འདུ་འགོད་ཟང་ཟིང་ལོག་འཚོ་དང༌།
ངན་སྤྱོད་སྡིག་པའི་གྲོགས་ལས་རབ་བྱོལ་ནས། །སྲོག་འཚོ་ཙམ་གྱི་ཟས་གོས་དང་བཅས་
ཏེ། །རྩེ་གཅིག་བྱང་ཆུབ་སྙིང་པོར་སྤྱོད་པར་མཛད། །དེ་ཚེ་ལུང་དང་རྟོགས་པའི་དངོས་
པོ་ཡིས། །ཐུགས་ཀྱི་བང་མཛོད་ཡོངས་སུ་གང་བ་ན། །ཕུལ་བྱུང་ཟད་པ་མེད་པའི་ནོར་
མཆོག་གིས། །བསྟན་འགྲོའི་དབུལ་བ་སེལ་མཛད་ཁྱོད་ཉིད་བསྔགས།
དཔལ་ལྡན་བླ་མ་དམ་པ་རིགས་དང་དཀྱིལ་འཁོར་རྒྱ་མཚོའི་མངའ་བདག་
བཀའ་དྲིན་གསུམ་ལྡན་ཡོངས་འཛིན་པཎྜི་ཏ་ཆེན་པོ་རྗེ་བཙུན་ཡེ་ཤེས་རྒྱལ་མཚན་
དཔལ་བཟང་པོའི་སྐུ་གསུང་ཐུགས་ཀྱི་རྟོགས་པ་བརྗོད་པ་ཐུབ་བསྟན་པདྨོ་འབྱེད་པའི་
ཉིན་བྱེད་ཅེས་བྱ་བ་ལས། བླ་མ་དམ་པའི་མན་ངག་རྣམས་དབེན་པའི་གནས་དུ་མར་
དཀའ་སྤྱད་སྡུག་རུས་ཀྱི་སྒོ་ནས་ཐུགས་ཉམས་(༥༧ན)སུ་བཞེས་པའི་རྟོགས་བརྗོད་དེ་
སྐབས་གསུམ་པའོ། །
- 80 -

པ་ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
མཐའ་ཁོབ་ཏུ་དགེ་འདུན་སྡེ་མང་དུ་བཙུགས་ཏེ་དགའ་ལྡན་
སྒྲུབ་བརྒྱུད་ཀྱི་བསྟན་པ་རྒྱས་པར་མཛད་ཚུལ།
དེ་ནས་བདག་ཉིད་ཆེན་པོ་འདིའི་ཡོན་ཏན་གྱི་གྲགས་པས་ཡངས་པའི་ནོར་
འཛིན་གྱི་ཁྱོན་ཐམས་ཅད་ཁྱབ་པ་ན་སྐྱབས་སུ་རེ་བའི་འགྲོ་བ་མང་དུ་འདུས་ཤིང༌།
ཁྱད་པར་བཀྲ་ཤིས་ལྷུན་པོ་ནས་གུ་གེ་དཀའ་ཆེན་བློ་བཟང་དགེ་འདུན། དཀའ་ཆེན་ཡེ་
ཤེས་ཚེ་རིང་། དཀའ་ཆེན་ཡེ་ཤེས་བསོད་ནམས། ལྷ་རྩེ་དགེ་སློང་ཡེ་ཤེས་ལྷུན་གྲུབ་
སོགས་རྗེ་འདིའི་གསུང་གི་བདུད་རྩི་དོན་གཉེར་གྱིས་འདུས་པའི་དགེ་བའི་བཤེས་
གཉེན་བཅུ་སྐོར་ཞིག་དང་། རྗེ་དྲུང་ཡེ་ཤེས་འབྱུང་གནས་ཞང་ཚན་སོགས་དད་ལྡན་
གཞན་མང་པོ་དང་། པད་ཚལ་དགེ་སློང་བསྐལ་བཟང་འཕྲིན་ལས་རྣམ་རྒྱལ་ལ། རྒྱལ་
མཆོག་སྐུ་གོང་མ་དང་། བླ་མ་བྱམས་པ་རིན་པོ་ཆེ་གཉིས་ནས་ཚེ་ཕྱི་མ་ལ་ཕན་པའི་
ཆོས་ཤིག་བྱེད་ན་རྗེ་འདིའི་ཞབས་ལ་གཏུགས་ཏེ་དབེན་པ་བསྟེན་པ་ལེགས་ཚུལ་གྱི་
བཀའ་ཕེབས་པར་བརྟེན་ཁོ་པ་ངོ་གཡོག་དང་། གཞན་ཡང་དད་ལྡན་མང་པོས་རྗེ་ཉིད་
ད་ལྟའི་བཞུགས་གནས་འདིར་བཞུགས་ན་ས་མཐོ་ཞིང་ཡུལ་གཉན་པ་དང་། རྦབ་དང་
གངས་རུད་སོགས་ཀྱིས་སྒྲུབ་གནས་རྒྱ་ཆེ་བ་ཆགས་ཐུབ་པ་མི་འདུག་པས། ངེས་པར་
མ་ཎི་ལ་ཁར་ཕེབས་ཏེ་གནས་གཞི་གསར་དུ་བརྩིགས་ནས་གདུལ་བྱ་རྣམས་
(༥༧བ)
ལ་ཆོས་ཀྱི་འཁོར་ལོ་བསྐོར་དགོས་པའི་གསོལ་བ་ནན་ཆེར་བཏབ་པ་ན
། རྗེ་ཉིད་སྒོ་
གསུམ་གྱི་སྤྱོད་པ་ཐམས་ཅད་བླ་མ་ཁོ་ནའི་བཀའ་བཞིན་མཛད་པས། དུས་དེར་ཡང་
གཞས་5རང་གི་བླ་མ་ལ་མ་ཞུས་པར་བྱ་བ་གལ་བོ་ཆེ་དེ་ཐད་རང་མཚམས་སུ་བགྱིད་པ་ནི་མི་
- 81 -

རྒྱལ་དབང་འཇམ་དཔལ་རྒྱ་མཚོས་མཛད།
རིགས་སོ་སྙམ་དུ་དགོངས་ནས་གསང་སྟབས་སུ་ཕེབས་ཏེ་རྒྱལ་མཆོག་ཐམས་ཅད་
མཁྱེན་པ་རྗེ་བཙུན་བློ་བཟང་བསྐལ་བཟང་རྒྱ་མཚོ་དེ་ཉིད་དང་། རྗེ་བཙུན་ངག་དབང་
བྱམས་པ་གཉིས་ལ་མ་ཎི་ལ་ཁར་དགོན་གནས་བཏབ་ན་བསྟན་པའི་ཞབས་འདེགས་
སུ་འགྱུར་མིན་བཀའ་འདྲི་ཞུ་བར་མཛད་པས། རྒྱལ་བ་དེ་ཉིད་ཤིན་ཏུ་དགྱེས་ནས་
ཕྱོགས་དེར་བསྟི་གནས་གསར་དུ་བརྩིགས་ཏེ་འཇམ་མགོན་སྙན་བརྒྱུད་ཀྱི་བསྟན་པ་
འཛིན་སྤེལ་ ལ་སྙིང་སྟོབས་བསྐྱེད་དགོས་པའི་བཀའ་དང་། འཇམ་དབྱངས་ཕྱི་ནང་
དང༌། རྣལ་འབྱོར་མ་བཅས་ཀྱི་རྗེས་གནང་ཡང་གནང་། བླ་མ་བྱམས་པ་རིན་པོ་ཆེ་
ནས་ཀྱང་རྒྱལ་བ་མཆོག་གི་བཀའ་བཞིན་དུ་དགོན་གནས་གསར་དུ་བརྩིགས་ཏེ་དབེན་
ས་སྙན་བརྒྱུད་ཀྱི་བསྟན་པ་མཐའ་ནས་རྒྱས་པ་ཞིག་བྱེད་དགོས་ཚུལ་གྱི་བཀའ་བཟང་
པོ་ཕེབས་པར་བརྟེན། ན་ཚོད་ལྡན་ཞེས་པ་ཤིང་མོ་ཕག་གི་ལོ་ཟླ་བ་བརྒྱད་པའི་ཡར་
ཚེས་ལ་མ་ཎི་ལ་ཁར་ཕེབས། ཚེ་འདི་བློས་བཏང་གི་(༥ ༨ན)བྱ་བྲལ་སྡོམ་གསུམ་ལྡན་
པའི་འཁོར་ཉི་ཤུ་ཙམ་འདུས་པ་ན་གནས་འདིར་གཞི་གསུམ་གྱི་ཕྱག་ལེན་ནམ་ཡང་མི་
ཉམས་པའི་རྒྱུན་འཛུགས་པར་མཛད་ཅིང་། དེ་ཕྱིན་ཆད་རྗེ་ཉིད་ལ་འབུལ་སྦྱོར་བྱུང་
བའི་དངོས་པོ་ཆེ་ཕྲ་ཚང་མ་སྤྱིར་དཀོན་མཆོག་གི་མཆོད་རྒྱུན་དང༌། ཁྱད་པར་དགེ་
འདུན་ཉིད་མཆོད་པའི་ཡུལ་བཟང་བར་དགོངས་ནས་དགེ་སློང་བློ་བཟང་དབང་ཕྱུག་
གཉེར་དུ་བསྐོས་ནས་ཐ་ན་ཇ་ཐུན་གཅིག་གམ། འབྲས་ཕུལ་གང་ཙམ་བྱུང་ཡང་དགེ་
སློང་རྣམས་ཀྱི་འཚོ་ཐེབས་ཁོ་ནར་གཏོང་བ་མཛད་དེ་ཆོས་དང་ཟང་ཟིང་གཉིས་ཀའི་སྒོ་
ནས་གཅེས་པར་བསྐྱངས་པས། ཕྱིས་ནས་སྒྲུབ་གནས་དགེ་འདུན་དང་བཅས་པ་ཇེ་
རྒྱས་ཀྱིས་ས་མཐར་ཞྭ་སེར་གྱི་བསྟན་པའི་མཛེས་རྒྱན་དུ་གྱུར་པ་ནི་ཚད་མས་གྲུབ་པ་
འདི་ཡིན་ཞིང་། ཞིབ་པ་ནི་རིམ་པ་བཞིན་དུ་འཆད་པར་འགྱུར་རོ། །
- 82 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
དེ་ནས་འཁོར་རྣམས་ལ་བྱང་ཆུབ་ལམ་རིམ་ཆེན་མོའི་བཤད་ལུང་དང་， -
 ། སེམས་
བསྐྱེད་མཆོད་པ་རྒྱས་པར་མཛད་དེ་གནས་འདིར་འཇམ་མགོན་སྒྲུབ་བརྒྱུད་ཀྱི་བསྟན་
པ་དར་བའི་རྟེན་འབྲེལ་སྒོ་དུ་མ་ནས་བསྒྲིགས། ཞེ་བཞི་པ་མེ་བྱི་ལོ་དགེ་འདུན་གྱི་
གཙུག་ལག་ཁང་སྒོ་མཆོར་དང་བཅས་པ་བཀོད་པ་ཕུན་སུམ་ཚོགས་པ་གསར་བཞེང་
དང་རུང་ཁང་བྱིན་རླབས་སོགས་(༥༨བ)ཀྱང་འདུལ་བ་ནས་བཤད་པ་ལྟར་མཛད།
པད་ཚལ་དགེ་སློང་ལ་བཀའ་གནང་ནས་བསྟན་པའི་བདག་པོ་སྟོན་པ་ཐུགས་རྗེ་ཅན་
གྱི་སྐུ་བརྙན་མི་ཚད་ལྷག་ཙམ་དང་། བྱམས་འཇམ་དབྱངས་གཉིས། བླ་མ་གྲུབ་པའི་
དབང་ཕྱུག་དང༌། བླ་མ་བྱམས་པ་རིན་པོ་ཆེ་བཅས་ཀྱི་སྐུ་བརྙན་གསར་བཞེང་མཛད་
ཅིང་། གཞན་ཡང་བླ་མ་སྔགས་རམས་པའི་གསོལ་བ་འདེབས་རྟེན་དུ་བཞེངས་པའི་རྗེ་
རིན་པོ་ཆེའི་སྐུ་བརྙན་དང༌། སྔགས་རམས་པའི་གསེར་གདུང་། པད་ཚལ་དགེ་སློང་གི་
དད་རྟེན་དུ་བཞེངས་པའི་རྗེ་ རང་ཉིད་ཀྱི་སྐུ་བརྙན་སོགས་རྟེན་གསར་བཞེང་རྣམས་
གཙུག་ལག་ཁང་གི་སྦུག་ཏུ་བཞུགས་སུ་གསོལ། དེ་དང་ཕྱོགས་མཚུངས་སུ་གཉའ་ནང་
ཤོ་པ་པད་ཚལ་བ་མགོན་པོ་རྡོ་རྗེ་དབང་འཛིན་གྱིས་ཙན་དན་དམར་པོ་ལས་གྲུབ་པའི་
ཡེ་ཤེས་མགོན་པོ་ཕྱག་དྲུག་པའི་སྐུ་བརྙན་སྤྱན་གཟིགས་དང་བཅས་པ་ཞིག་འབུལ་མི་
བཏང་བར་རྟེན་འབྲེལ་གྱི་འཇུག་སྒོ་འགྲིག་པར་དགོངས་ནས་ཐུགས་དགྱེས་ཉམས་
ཆེན་པོས་མགོན་པོའི་སྣང་བརྙན་འདི་ཉིད་འདུ་ཁང་གི་སྦུག་ཏུ་འཇོག་པར་མཛད་དེ་
དགོན་གནས་དགེ་འདུན་དང་བཅས་པའི་སྲུང་མར་མངའ་གསོལ་ཡང་མཛད། མགོན་
པོའི་སྐུ་བརྙན་འདིའང་བྱིན་རླབས་ཀྱི་གཟི་འོད་འབར་ཞིང་དམ་ཚིག་དང་ལྡན་པ་(༥༩ན)
རྣམས་ལ་འཕྲིན་ལས་ཚུལ་བཞིན་དུ་སྒྲུབ་པ་དང༌། དེ་ལས་བཟློག་པ་རྣམས་ལ་རྟགས་
མཚན་ངན་པ་གློ་བུར་དུ་སྟོན་པ་སོགས་ལེགས་ཉེས་སྟངས་འཛིན་གྱི་འཕྲིན་ལས་ཤིན་
བ 83 -

རྒྱལ་དབང་འཇམ་དཔལ་རྒྱ་མཚོས་མཛད།
ཏུ་མྱུར་བ་ཞིག་ཡོད་དོ། །
དེ་ལྟར་གཙུག་ལག་ཁང་རྟེན་དང་བརྟེན་པར་བཅས་པ་རྣམས་ཚགས་སུ་ཚུད་པ་
ན་དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་འཁོར་ཞལ་ཕྱེ་སྟེ་དཔོན་སློབ་ཚང་མས་
དགེ་ལེགས་རྒྱ་མཚོའི་ཆར་འབེབས་ཀྱི་སྒོ་ནས་རབ་ཏུ་གནས་པའི་ཆོ་ག་རྒྱས་པར་
མཛད་པས་དམ་ཚིག་པ་སོ་སོ་ལ་ཡེ་ཤེས་པ་ཐིམས་པའི་མཚན་མ་ཡང་གསལ་བར་
གཟིགས། གནས་དེའི་ཆོས་ཀྱི་ཁྲི་ལ་ཞབས་བཀོད་དེ་མདོ་སྡེ་བསྐལ་བཟང་གི་ཟབ་
བཤད་ཤིན་ཏུ་རྒྱས་པ་སྔོན་སངས་རྒྱས་སྟོང་གིས་ཐུགས་བསྐྱེད་དེ་གདུལ་བྱའི་དོན་དུ་
བྱ་དཀའ་བའི་སྤྱོད་པ་མཛད་པ་རྣམས་ཉམས་ལེན་དང་སྦྱར་ཏེ་འདོམས་པར་མཛད་
པས་ཆོས་ཉན་པ་ཀུན་གྱི་ཤེས་རྒྱུད་ལ་བྱང་ཆུབ་ཀྱི་སེམས་ཀྱི་ས་བོན་ཐེབས་ཤིང་།
སེམས་བསྐྱེད་དེ་ལས་མ་ཉམས་པར་ལམ་གོང་དུ་བགྲོད་ཐུབ་པ་ཤ་སྟག་བྱུང་ངོ༌། །
དེ་ནས་བྲག་ཁ་ཐེག་ཆེན་གླིང་གི་གནས་གཞི་འདི་ཉིད་སྔ་དུས་རྗེ་བཙུན་རེད་
མདའ་བ་དང་དཔང་ལོ་ཙཱ་བ་སོགས་ཀྱིས་བྱིན་གྱིས་བརླབས་ཤིང་། རྒྱལ་མཆོག་ལྔ་
བའི་སྐུ་དུས་སུ་སྒྲ་རིམས་(༥༩བ)པ་བཤེས་གཉེན་རྣམ་རྒྱལ་གྱིས་གནས་གཞི་བཟུང་སྟེ་
བཤད་སྒྲུབ་འཕེལ་བ་བྱུང་འདུག་པ་དང་། དེ་རྗེས་རྗེ་དགེ་ལེགས་རྒྱ་མཚོ་བའི་སློབ་
རྒྱད་དགེ་བཤེས་བློ་བཟང་ཆོས་འཁོར་གྱིས་བཞུགས་འདུག་ཀྱང་། ཕྱིས་ཁོང་གི་སྤྱིལ་
པོ་ཙམ་ལས་གྲྭ་ སློབ་ སྡོད་མཁན་མེད་པས་གནས་དེ་ དམ་ པ་ མང་ པོས་ བྱིན་གྱིས་
བརླབས་པར་སོང་གཤིས་དགའ་ལྡན་སྙན་རྒྱུད་ཀྱི་སྒྲུབ་གྲྭ་ཞིག་གསར་འཛུགས་མཛད་
བཞེད་ཡོད་པའི་ཐོག་པད་ཚལ་དགེ་སློང་ན་མཐོ་བའི་ས་དམའ་བ་ཞིག་ཏུ་སྡོད་འདུན་
ཡོད་པ་བཞིན་ཁོ་པ་གྲོགས་བཅས་བྲག་ཁར་འཇོག་པ་མཛད། མེ་གླང་ཟླ་བ་བཅུ་པའི་
ཚེས་བཅུའི་ཉིན་རྗེ་ཉིད་འཁོར་དང་བཅས་པས་ཀྱང་ཞབས་ཀྱིས་བཅགས་ཤིང་བཀྲ་
- 84 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
ཤིས་ཀྱི་གསོ་སྦྱོང་དང༌ རབ་ གནས་བསྡུས་པ་མཛད་དེ་དགའ་ལྡན་སྒྲུབ་བརྒྱུད་ཀྱི་
བསྟན་པ་དར་བའི་རྟེན་འབྲེལ་བསྒྲིགས། ཞེ་དྲུག་པ་ས་སྟག་ལོ་བཀྲ་ཤིས་ལྷུན་པོར་
ཕེབས་ཏེ་བླ་མ་བྱམས་པ་རིན་པོ་ཆེའི་དྲུང་དུ་ནཱ་རོ་ཆོས་དྲུག་གི་འཁྲིད་སོགས་ཟབ་ཆོས་
མང་དུ་གསན། གཞན་ཡང་བླ་མ་བྱམས་པ་རིན་པོ་ཆེས་ཞབས་བསྐུལ་ཞུ་བ་མཛད་
པར་བརྟེན་ཟླ་བ་གཉིས་པའི་ཚེས་ལྔའི་ཉིན་པཎ་ཆེན་རིན་པོ་ཆེ་ནས་བཀྲ་ཤིས་ལྷུན་
པོའི་ཚོགས་ཆེན་ལ་ལམ་རིམ་བཀའ་འཁྲིད་ཀྱི་ཐོག་མ་གནང་བའི་མན་ངག་ཀྱང་གསན།
དུས་འདིར་རྗེ་(༦༠ན)བྱམས་པའི་མཚན་ཅན་ནས་པཎ་ཆེན་རིན་པོ་ཆེར་དངོས་འབུལ་
མཛད་པ་ན་སླར་པཎ་ཆེན་རིན་པོ་ ཆེའི་གསན་བཞེས་ཞབས་འདེགས་ཞུ་བའི་རྟེན་
འབྲེལ་ཡོད་པས་དུང་འདི་དགེ་སློང་གིས་ཕུལ་ཞིག་ཅེས་རྗེ་འདིའི་ཕྱག་ཏུ་དུང་དཀར་པོ་
དར་སྣ་ལྔའི་འདོགས་བཅས་ཤིག་གནང་སྟེ་རྟེན་འབྲེལ་བསྒྲིགས་པར་མཛད། ཚེས་
དགུའི་ཉིན་རྗེ་རང་ཉིད་ལ་འབུལ་སྦྱོར་བྱུང་བའི་དད་རྫས་རྣམས་བླ་མ་རྣམ་གཉིས་སུ་
ཟང་ཟིང་གི་མཆོད་སྤྲིན་དུ་བསྟར། འདི་སྐབས་དབེན་དགོན་དུ་ཕེབས་ཏེ་དོན་གཉེར་
ཅན་རྣམས་ལ་བྱང་ཆུབ་ལམ་རིམ་གྱི་འཁྲིད་སོགས་ཟབ་ཆོས་མཐའ་ཡས་པ་སྩལ།
གཞན་ཡང་ཟབ་མོ་དབུ་མའི་ལྟ་འཁྲིད་ཐུན་མོང་མ་ཡིན་པ་བློ་བཟང་རྒྱལ་བའི་ཞལ་
ལུང་ཞེས་བྱ་བ་དང་། རྡོ་རྗེ་ཐེག་པའི་ལམ་གྱི་གནད་གསལ་བར་སྟོན་པའི་མན་ངག་
ཟུང་འཇུག་གཞལ་མེད་ཁང་དུ་བགྲོད་པའི་ཉེ་ལམ་སོགས་ཀྱི་རྩོམ་པ་ཡང་མཛད། ཟླ་
བ་བཞི་པའི་ནང་དབང་ཕྱོགས་བསྟན་པའི་གསལ་བྱེད་ཏུ་གོ་ཤྲི་ལྕང་སྐྱ་ཡེ་ཤེས་བསྟན་
པའི་སྒྲོན་མེ་བཀྲ་ཤིས་ལྷུན་པོར་ཕེབས། རྗེ་འདིའི་མཁས་བཙུན་བཟང་པོའི་ཡོན་ཏན་
གྱི་སྙན་པ་གསན་པས་དཔལ་རི་བོ་དགའ་ལྡན་པའི་ཟབ་ཆོས་ཐུན་མོང་མ་ཡིན་པ་ཕྱག་
རྒྱ་ཆེན་པོའི་མན་ངག་རྣམས་གསན་པར་བཞེད་(༦༠བ)དེ་གདན་ཞུའི་མི་སྣ་འབྱོར་བ་
- 85 -

རྒྱལ་དབང་འཇམ་དཔལ་རྒྱ་མཚོས་མཛད། །
ན། ཞམ་འབྲིང་པ་རྣམས་དང་དབེན་དགོན་གྲྭ་དམངས། ཡོན་བདག་པད་ཚལ་བ་
སོགས་ནས། ལྕང་སྐྱ་རིན་པོ་ཆེ་ སྐུ་དབང་ཆེས་ པས་ རྗེ་འདིའི་ལེགས་བཤད་ ཀྱིས་
ཐུགས་འཕྲོགས་ཏེ་དབང་ཕྱོགས་སུ་གདན་དྲངས་དོགས་ཀྱིས་གནས་གཞན་ཞིག་ཏུ་
བྱོལ་ཏེ་མཇལ་འཕྲད་མ་གནང་བ་ལེགས་ཚུལ་གྱི་སྙན་ཞུ་བྱས་པར། ཁོ་བོའི་སྣ་ཐག་
མགོ་ལ་དཀྲིས་ཏེ་སྡེ་བ་མི་ཆེན་རྣམས་ཀྱི་ལག་པར་སྔར་ཡང་ཤོར་མ་མྱོང་། ད་ཡང་
སྤྲད་མི་ཡོང་། འཇམ་མགོན་སྙན་བརྒྱུད་ཀྱི་མན་ངག་རྣམས་དབང་ཕྱོགས་བསྟན་པའི་
བདག་པོ་ལ་འབུལ་ཐུབ་ན་འུ་རང་གི་ངག་ལ་བརྟེན་ནས་སྨད་ཕྱོགས་སུ་བསྟན་པ་དང་
འགྲོ་བ་མང་པོ་ལ་ཕན་པ་རྒྱ་ཆེན་པོ་འབྱུང་བའང་སྲིད་གསུངས་ཏེ། དབེན་དགོན་ནས་
བཀྲས་ལྷུན་དུ་ཕེབས། རྗེ་ལྕང་སྐྱ་རིན་པོ་ཆེར་དགའ་ལྡན་ཕྱག་རྒྱ་ཆེན་པོའི་སྔོན་འགྲོའི་
འཁྲིད་ཆེན་བཞི་དང་བཅས་པའི་མན་ངག་རྣམས་བུམ་པ་གང་བྱོའི་ཚུལ་དུ་འབུལ་བར་
མཛད་པས། རྗེ་འདིའི་ལེགས་བཤད་ཀྱི་དྲི་བསུང་ལ་བདག་ཉིད་ཆེན་པོའི་ཐུགས་
འཕྲོགས་ཏེ། མདོ་སྔགས་ཀྱི་དཀའ་བའི་གནས་འདྲི་གཏུགས་རྒྱ་ཆེར་མཛད་ཅིང་། གང་
གསན་པའི་མན་ངག་རྣམས་ཕྱིས་ཡི་གེར་འཁོད་པ་ཞིག་དགོས་ཞེས་བསྐུལ་མ་མཛད་
པ་ན། དགའ་ལྡན་ཕྱག་རྒྱ་ཆེན་པོའི་འཁྲིད་ཡིག་སྙན་བརྒྱུད་ལམ་བཟང་གསལ་བའི་
སྒྲོན་མེ་ཞེས་བྱ་བ་དང་། རྒྱལ་སྲས་ཞི་བ་ལྷའི་གཞུང་ནས་བྱུང་བ་ལ་བརྟེན་ཏེ་བདག་
གཞན་མཉམ་བརྗེའི་སྒོ་ནས་བྱང་ཆུབ་ཀྱི་སེམས་སྦྱོང་བའི་གདམས་ངག་ཐེག་ཆེན་བློ་
སྦྱོང་གི་འཁྲིད་ཡིག་བདུད་རྩིའི་སྙིང་པོ་ཞེས་བྱ་བ་དང༌། མདོ་སྔགས་ཀྱི་ལམ་གྱི་དཀའ་
གནས་ལ་དྲི་བ་མཛད་པའི་ལན་ཟབ་དོན་སྣང་བ་སོགས་ཀྱི་ལེགས་བཤད་ཀྱང་མཛད།
གཞུང་འདི་དག་ལ་བརྟེན་ནས་ད་ལྟ་ཁམས་སོག་གི་ཡུལ་དུ་དགའ་ལྡན་ཕྱག་རྒྱ་ཆེན་
，པོའི་མན་ངག་ཉམས་སུ་ལེན་མི་ཤིན་ཏུ་མང་བས་རྗེ་འདིའི་གསུང་གི་གླེགས་བམ་བར་
- 86 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
རྣམས་ཀྱང་ལོ་ལོ་བཞིན་བརྒྱ་ཕྲག་མང་པོ་སྨད་ཕྱོགས་སུ་གདན་ཞུ་བྱེད་པ་ཀུན་གྱིས་
མངོན་སུམ་དུ་གྲུབ་པ་འདི་ཡིན་ནོ། །དེ་ནས་པཎ་ཆེན་ཐམས་ཅད་མཁྱེན་པའི་ཞབས་
དྲུང་དུ་དཔལ་རྡོ་རྗེ་འཇིགས་བྱེད་ ཀྱི་ལམ་རིམ་གཉིས་ ཀྱི་དམར་འཁྲིད་རྒྱས་པར་
གསན་ཅིང་སྒྱུ་ལུས་མཆོད་པའི་སྐབས་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་སྤྲིན་
བསམ་གྱིས་མི་ཁྱབ་པས་མཆོད་པར་མཛད། འདི་སྐབས་པཎ་ཆེན་རིན་པོ་ཆེ་ནས་མ་
ཎི་ལ་ཁའི་གཙུག་ལག་ཁང་ལ་བཀྲ་ཤིས་བསམ་གཏན་གླིང་ཞེས་པའི་མིང་དང་དེ་དང་
མཐུན་པའི་གནས་བསྟོད་མཛད་པའི་ལུང་ཡང་སྩལ། དེ་ནས་སྐྱིད་གྲོང་དུ་ཕེབས་ཀར་
སྟོན་པ་ཐུབ་པའི་དབང་པོའི་སྐུ་བརྙན་(༦༡བ)ན་བཟའ་དང་བཅས་པ་ཞིག་དར་དཀར་
པོས་ལྕིབས་ཏེ་ཕྱག་ཏུ་གནང་ནས་བསྟན་འགྲོའི་དོན་དུ་སྐུ་ཚེ་ཡུན་དུ་བརྟན་པ་དང་།
དོན་གཉེར་ཅན་རྣམས་ལའང་བློ་དང་འཚམ་པའི་མན་ངག་འཆད་སྤེལ་སོགས་བསྟན་
པའི་ཞབས་འདེགས་སུ་འགྱུར་བའི་མཛད་འཕྲིན་ གོང་འཕེལ་དུ་སྐྱོང་དགོས་པའི་
བཀའ་ཡང་ཕེབས། འདི་སྐབས་བཀྲ་ཤིས་ལྷུན་པོར་དོན་གཉེར་ཅན་བརྒྱ་ཕྲག་མང་
པོར་བླ་མ་མཆོད་པའི་འཁྲིད་ཞིབ་རྒྱས་སྩལ་བས་དོན་གཉེར་ཅན་འགའ་ཞིག་གིས་
འདིའི་བསྡུས་དོན་ཡི་གེར་འཁོད་པ་ཞིག་དགོས་ཞེས་གསོལ་བ་བཏབ་པར་བརྟེན། བླ་
མ་ལྷའི་རྣལ་འབྱོར་གྱི་འཁྲིད་དམིགས་ཀྱི་བསྡུས་དོན་སྙན་བརྒྱུད་གཏེར་མཛོད་འབྱེད་
པའི་ལྡེ་མིག་ཅེས་བྱ་བ་འདི་ཉིད་བཀའ་རྩོམ་ཡང་མཛད། དེ་ནས་ལྷ་རྩེ་རྫོང་སྡོད་ནོར་
བུ་དགའ་ལྡན་པ་ནས་ལུང་རྗེ་དྲུང་གིས་བསོད་ནམས་ཀྱི་ཞིང་དུ་གདན་དྲངས་ཏེ་མཆོད།
དུས་དེར་དད་ལྡན་གྱི་སེར་སྐྱ་བརྒྱ་ཕྲག་ཙམ་ལ་བྱང་ཆུབ་ལམ་གྱི་རིམ་པའི་མན་ངག་
དང་། 
སེར་སྐྱ་སྟོང་དུ་ཉེ་བར་སྨོན་སེམས་ཚོགས་འཛིན་ཚུལ་ཡང་རྒྱས་པ། རབ་འབྱམས་
པ་ཡེ་ཤེས་སངས་རྒྱས་སོགས་དོན་གཉེར་ཅན་བརྒྱད་ལ་བསྙེན་རྫོགས་ཀྱང་སྩལ
། དེ་
- 87 -

རྒྱལ་དབང་འཇམ་དཔལ་རྒྱ་མཚོས་མཛད།
ནས་དིང་རི་གླིང་སྒོར་གྱི་གཙུག་ལག་ཁང་དུ་ཕེབས། ཕ་དམ་པའི་སྐུ་བརྙན་ང་ཐིམ་མ་
སོགས་རྟེན་རྣམས་ལ་(༦༢ན)མཆོད་འབུལ་དང་། ཕ་དམ་པ་སངས་རྒྱས་ལ་བསྟོད་པའི་
ཚིག་བཅད་ཀྱང་མཛད་དེ་དད་ལྡན་འགའ་ཞིག་ལ་ལུང་ཡང་སྩལ། དེ་ནས་གཉའ་ནང་
ཤོ་བ་པད་ཚལ་བས་བསོད་ནམས་གྱི་ཞིང་དུ་གདན་དྲངས་ཏེ་མཆོད། ཤོ་བ་ངོ་གཡོག་
དང་། འཕེལ་རྒྱས་གླིང་གི་དགེ་འདུན་རགས་བསྡུས་ལ་བྱང་ཆུབ་ལམ་གྱི་རིམ་པའི་
འཁྲིད་དང༌། སེམས་བསྐྱེད་པའི་ཆོ་ག་བཅས་རྒྱས་པར་སྩལ། གནས་དེར་མྱུར་མཛད་
ཡེ་ཤེས་ཀྱི་མགོན་པོ་ཕྱག་དྲུག་པར་མཆོད་གཏོར་འབུལ་ཚུལ་དངོས་གྲུབ་ཀུན་འབྱུང་
སོགས་ཀྱི་རྩོམ་པ་ཡང་མཛད། དེ་ནས་གཉའ་ནང་འཕེལ་རྒྱས་གླིང་འདུས་སྤྱིས་གསོལ་
བ་བཏབ་པ་བཞིན་དགོན་གནས་སུ་ཕེབས་ཏེ་ཚོགས་པར་རྗེ་བདག་ཉིད་ཆེན་པོའི་མན་
ངག་ཐུན་མོང་མ་ཡིན་པ་དགའ་ལྡན་ལྷ་བརྒྱ་མར་གྲགས་པའི་ཟབ་འཁྲིད་དང་། དོན་
གཉེར་ཅན་འགའ་ཞིག་ལ་བསྙེན་རྫོགས་ཀྱང་སྩལ། དེ་ནས་སྐྱིད་གྲོང་མ་ཎི་ལ་ཁར་
ཕེབས། གཙུག་ལག་ཁང་ལ་བཀྲ་ཤིས་བསམ་གཏན་གླིང་ཞེས་པའི་མཚན་འདོགས་པ་
དང་དུས་མཚུངས་སུ་ལམ་རིམ་གྱི་འཁྲིད་སེམས་བསྐྱེད་མཆོད་པ་དང་བཅས་པ་རྒྱས་
པར་མཛད། གཞན་ཡང་དབེན་གནས་དགའ་ལྡན་ཕུག་པོ་ཆེ་འདི་ཉིད་གྲུབ་པའི་དབང་
ཕྱུག་གིས་ཕྱག་བསྟབ་ནས་བཏབ་ཅིང་། རྗེ་རང་ཉིད་(༦༢བ)ཀྱང་རྒྱུན་རིང་བཞུགས་
པས་དར་རྒྱས་ཆེ་ངེས་ཡོད་ཀྱང་། ཕྱིས་རིམ་ཉམས་ཀྱིས་སྒྲུབ་གནས་སྟོངས་ཉེར་གྱུར་
བ་ན། སྐྱིད་གྲོང་རྫོང་སྡོད་མཐོང་སྨོན་པ་སོགས་ཀྱིས་སྒྲུབ་གནས་འདིའི་འཛིན་སྐྱོང་རྗེ་
ཉིད་ནས་མཛད་དགོས་ཚུལ་ཞུས་པར་མ་ཟད། རྗེ་རང་ཉིད་ནས་ཀྱང་བླ་མ་གྲུབ་དབང་
དེ་ཉིད་ཀྱི་བཀའ་དྲིན་བསབ་པའི་ཆེད་དུ་གནས་དེར་དགའ་ལྡན་སྒྲུབ་བརྒྱུད་ཀྱི་བསྟན་
པ་ཡུན་རིང་དུ་གནས་པ་ཞིག་བྱུང་ན་ཅི་མ་རུང་སྙམ་པ་ཐུགས་ལ་བརྣགས་ཏེ་ས་ཡོས་ཟླ་
- 88 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
བ་གསུམ་པའི་ཚེས་བཅུའི་ཉིན་སྐྱ་སེར་མང་པོའི་མཆོད་པས་མདུན་བདར་ཏེ་དགའ་
ལྡན་ཕུག་པོ་ཆེར་ཕེབས། ཆོས་ཀྱི་ཁྲི་ལ་ཞབས་བཀོད་དེ་གསོ་སྦྱོང་དང་། སེམས་
བསྐྱེད་མཆོད་པ་སོགས་ཆོས་བཀའ་ཅི་རིགས་པ་ཡང་སྩལ། གཞན་ཡང་འདོད་ཁམས་
དབང་ ཕྱུག་ དམག་ཟོར་རྒྱལ་མོར་ དགོན་ གནས་ དགེ་འདུན་ དང་ བཅས་ པ་ གཉེར་
གཏད་དང་། ཕུག་པོ་ཆེ་ལ་སྲི་ཞུ་མཛད་པའི་དཀར་ཆག་དགའ་ལྡན་བསྟན་པ་རྒྱས་བྱེད་
དུ་གསལ་བ་ལྟར་རྗེ་རང་ཉིད་ནས་ཀྱང་ཆོས་དང་ཟང་ཟིང་གཉིས་ཀའི་སྒོ་ནས་སྐྱོང་
བར་མཛད་པས་གྲུབ་པའི་དབང་ཕྱུག་གི་སྐུ་དུས་ལས་ཀྱང་སྒྲུབ་སྡེ་དར་རྒྱས་ཆེ་བར་
གྱུར། དེའི་སྟོན་པད་ཚལ་བས་རྒྱུ་སྦྱར་ཏེ་བྲག་ཁ་ཐེག་ཆེན་གླིང་གི་གཙུག་ལག་ཁང་སྒོ་
མཆོར་དང་བཅས་པ་དང་། དགེ་སློང་བརྒྱད་ (༦༣ན)དགེ་ཚུལ་གཉིས་བཅས་ལ་ སོ་
སོར་སྤྱིལ་བོ་ལེ་ལག་དང་བཅས་པ་གསར་དུ་བཞེངས། དེ་ཡང་འདུ་ཁང་གི་ལྡེབས་
བྲིས་སུ་བྱང་ངོས་ལ་རྗེ་བཙུན་ཙོང་ཁ་པ་ཆེན་པོ་ལ་དགའ་ལྡན་སྒྲུབ་བརྒྱུད་ཀྱི་བླ་མ་
རྣམས་ཀྱིས་བསྐོར་བ། ཤར་ངོས་ལ་སྟོན་པ་ཐུབ་པའི་དབང་པོ་ལ་བྱང་ཆུབ་ལམ་རིམ་གྱི་
བླ་མ་བརྒྱུད་པ་རྣམས་ཀྱིས་བསྐོར་བ་དང་། མགོན་པོ་འཁོར་བཞི་དང་བཅས་པ། ནུབ་
ངོས་ལ་ཐུབ་དབང་གནས་བརྟན་བཅུ་དྲུག་དང་། ནུབ་ཀྱི་སྦུག་ཏུ་བྱམས་མགོན་བཟང་
པོའི་བཞུགས་སྟངས་ཅན། སྨན་བླ་བདེ་གཤེགས་བརྒྱད་དང་བཅས་པ། ཤར་ནུབ་ཀྱི་
གྲ་གཉིས་སུ་དམ་ཅན་ཆོས་རྒྱལ་དང་། དཔལ་ལྡན་ལྷ་མོ། སྒོ་མཆོར་དུ་རྒྱལ་ཆེན་སྡེ་
བཞི་དང་། ཆ་ལྔ་བའི་འཁོར་ལོ་བཅས་སྣར་ཐང་བ་བློ་བཟང་འབྱུང་གནས་ལ་སོགས་
པ་རི་མོ་བ་མཁས་པ་མང་པོས་ཆ་ཚད་དང་ལྡན་པ། གསེར་དང་ཚོན་བཟང་པོས་སྤྲས་
པ་བལྟ་བས་ཆོག་མི་ཤེས་པ་རྣམས་གསར་བཞེང་མཛད། དུས་དེར་བྲིས་པ་རྣམས་
ཀྱིས་ལམ་རིམ་བླ་མ་རྣམས་ཀྱི་བགྲེས་གཞོན་དང་བཞུགས་སྟངས་སོགས་ཇི་བཞིན་མ་
- 89 -

རྒྱལ་དབང་འཇམ་དཔལ་རྒྱ་མཚོས་མཛད།
ཤེས་ནས། དེའི་བླ་བརྒྱུད་ཀྱི་སྣང་བརྙན་གསལ་བར་བྱེད་པའི་མེ་ལོང་ཞེས་བྱ་བའི་
བསྟན་བཅོས་ཀྱང་མཛད། དེ་ནས་དུས་ཚེས་ཕུན་སུམ་ཚོགས་པ་ལ་རྗེ་ཉིད་བཅུ་གསུམ་
(༦༣བ)འཁོར་ལོའི་གཙོ་བོར་བཞེངས་ཏེ་འཁོར་རིགས་པ་འཛིན་པའི་དགེ་འདུན་གྱི་
སྡེ་དང་བཅས་པས་དགེ་ལེགས་རྒྱ་མཚོའི་ཆར་འབེབས་ཀྱི་སྒོ་ནས་རབ་གནས་ཀྱི་ཆོ་ག་
ཆ་ལག་དང་བཅས་པ་རྒྱས་པར་མཛད་ཅིང་། དགའ་སྟོན་གྱི་ཚེ་ཡུལ་དེའི་འགོ་བྱེད་
ཡོན་བདག་གི་ཚོགས་གྲངས་མང་པོ་ཚོགས་པ་ལ་བཀྲ་ཤིས་རྫས་བརྒྱད་ལ་སོགས་
པའི་སྒོ་ནས་ཚེ་རིང་ཞིང་ལོངས་སྤྱོད་འཕེལ་བའི་ཕྱིར་རྟེན་འབྲེལ་གྱི་འཇུག་སྒོ་བསམ་
གྱིས་མི་ཁྱབ་པ་བསྒྲིག་པར་མཛད། དེའི་ཚེ་ནམ་མཁའ་ལས་ཀྱང་ལྷས་མེ་ཏོག་གི་ཆར་
ཕབ་ཅིང་། ཁྱད་པར་འདུ་ཁང་གི་ཤར་ངོས་ཀྱི་སྟོན་པ་ཐུབ་པའི་དབང་པོ་ལམ་རིམ་བླ་
བརྒྱུད་དང་བཅས་པ་དང་། མགོན་པོ་འཁོར་བཞི་རྣམས་ཀྱི་ལྡེར་སྐུ་ལས་བདུད་རྩིའི་
རྒྱུན་བབས་པ་ཞལ་བའི་སྟེང་དུ་འཁྱིལ་བ་དེར་འདུས་པ་ཀུན་གྱིས་མཛུབ་མོས་བླངས་
ཏེ་རོ་འཛིན་གྱིས་བདེ་བའི་བཅུད་མྱོང་ཐུབ་པ་བྱུང་ཞིང་། སྐྱེ་བོ་ཀུན་གྱིས་འདི་ལྟ་བུའི་
ངོ་མཚར་དང་ཡ་མཚན་ཞེས་དགའ་བའི་ཅ་ཅོ་དབྱར་གྱི་རྔ་གསངས་ལྟར་བསྒྲགས་སོ། །
གནས་དེར་གཞི་གསུམ་གྱི་ཕྱག་ལེན་ནམ་ཡང་མི་ནུབ་པའི་རྒྱུན་འཛུགས་པར་
མཛད་ཅིང་། རྣམ་ཐར་དད་པའི་འཇུག་ངོགས་སོགས་ཟབ་ཆོས་ཀྱང་མང་དུ་གནང་།
དེ་ནས་བཀྲ་ཤིས་བསམ་གཏན་གླིང་དུ་ཕེབས་ཏེ་དཔོན་སློབ་ཚང་མས་ཐུགས་དམ་ལ་
རྩེ་གཅིག་ཏུ་བཞུགས། འདིའི་(༦༤ན)དུས་སུ་རྗེ་ཉིད་ཀྱི་ཞལ་གྱི་བདུད་རྩི་ལ་བརྟེན་ཏེ་
སྒྲུབ་པ་སྙིང་པོར་བྱེད་འདོད་པའི་དགེ་འདུན་གྱི་སྡེ་མང་དུ་འཕེལ་བ་ན་དགེ་འདུན་
རྣམས་ཀྱི་གསོལ་བ་འདེབས་རྟེན་དུ་བཀའ་བསྟན་ཡོངས་རྫོགས་ཤིག་བྱུང་ན་ཕན་ཆེ་
བ་དང་། སངས་རྒྱས་ཀྱི་བསྟན་པ་ཕྱོགས་དེར་དར་བའི་ཆེད་དང་། ཤི་གསོན་གྱི་རྫས་
- 90 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
རྣམས་ཆུད་མི་ཟ་བའི་ཕྱིར་དུ་རྒྱལ་བའི་བཀའ་འགྱུར་རིན་པོ་ཆེ་དང༌། དེའི་དགོངས་
འགྲེལ་འཕགས་ཡུལ་གྱི་མཁས་གྲུབ་རྣམས་ཀྱིས་མཛད་པའི་བསྟན་བཅོས་འགྱུར་རོ་
ཅོག་ཚང་མ་བཞེང་བར་བཞེད་དེ། རྗེ་རང་ཉིད་ལ་བློ་གཏད་ནས་འབུལ་སྦྱོར་བྱུང་བའི་
ཤི་གསོན་གྱི་རྫ་ས་ནས་དགེ་འདུན་གྱི་འཚོ་རྟེན་ཕྲན་བུ་ཞིག་མ་གཏོགས། དེ་ཕྱིན་གསེར་
དངུལ་རྒྱན་ཆས། སེར་སྐྱ་ཕོ་མོའི་གོན་པ་རྣམས་ཕྱོགས་གཅིག་ཏུ་སྤུངས་ཏེ་འབྲུག་ལོ་
ཟླ་བ་དང་པོའི་ནང་ཡུལ་ཐང་གི་རིན་གོང་དངུལ་ཐོག་ཏུ་ཕབ་པར་ཁྱོན་དངུལ་སྲང་སྟོང་
ཕྲག་གཅིག་དང་བདུན་ཞོ་གསུམ་བྱུང་བ་པད་ཚལ་དགེ་སློང་ལ་དོ་དམ་བསྐོས་ནས་ཁོ་
བོའི་གཞིས་སུ་ཤོག་སྦྱོར་གྱི་ལས་གྲྭ་ཚུགས་ཏེ་རབ་བརྟན་ཁ་ཤོག་སྦྱར་མ་ཁྱད་ཐོན་ལ་
ཕྱི་ལོའི་དབྱར་སྣར་ཐང་དུ་པར་འདེབས་པར་མཛད་པས་འགོ་བྱེད་རྣམས་རྗེ་ཉིད་ཀྱི་
ཡོན་ཏན་ལ་མི་ཕྱེད་པའི་དད་པ་ཐོབ་པ་ཤ་སྟག་ཏུ་སོང་གཤིས་སྔོན་ཆད་སྣར་ཐང་དུ་
པར་བཏབ་པ་ལ་ད་ལམ་ལས་གསལ་བ་ (༦༤ བ)མ་བྱུང་ཞེས་གླེང་ཞིང་སྐྱེ་བོ་ཀུན་གྱི་
མིག་གི་བདུད་རྩི་ལྟ་བུ་ཞིག་གྲུབ་བོ། །
བཀྲ་ཤིས་ལྷུན་པོར་རྒྱལ་དབང་འཇམ་དཔལ་རྒྱ་མཚོ་དང་
ཐོག་མར་མཇལ་ཚུལ།
འབྲུག་ལོའི་དཔྱིད་སྒྲུབ་སྡེ་ཁག་གི་སྤོང་བ་པ་རྣམས་ལ་ལམ་རིམ་བདེ་ལམ་གི་
མྱོང་འཁྲིད་སེམས་བསྐྱེད་མཆོད་པ་དང་བཅས་པ་རྒྱས་པ་དང་། ས་ཟླའི་ཡར་ཚེས་ལ་
དགེ་སློང་རྣམས་ ལ་བཅུ་ གཅིག་ ཞལ་ གྱི་དབང་ཆེན་སྩལ་ཏེ་དུས་ཆེན་དང་བསྟུན་
འཕགས་པ་ཐུགས་རྗེ་ཆེན་པོ་ལ་བརྟེན་པའི་སྨྱུང་བར་གནས་པའི་ཆོ་ག་སྦྱོར་དངོས་རྗེས་
- 91 -

རྒྱལ་དབང་འཇམ་དཔལ་རྒྱ་མཚོས་མཛད།
ཚང་གསར་འཛུགས་དང་ལོ་ལྟར་མི་ཉམས་པའི་རྒྱུན་ཡང་འཛུགས་པར་མཛད། རྗེ་རང་
ཉིད་ནས་ཀྱང་ཐེག་ཆེན་གསོ་སྦྱོང་གི་སྡོམ་པ་འབོགས་ཆོག་དང་སྨྱུང་གནས་ཀྱི་ཆོ་ག་
ཡང་ལོ་ལྟར་ཐུགས་ཉམས་སུ་བསྟར། གཞན་ཡང་ཐུགས་རྗེ་ཆེན་པོའི་སྒྲུབ་ཐབས་ཀྱི་
དོན་རྣམ་པར་བཤད་པ་བྱ་བའི་རྒྱུད་ཀྱི་དོན་གསལ་མཁས་པའི་དགའ་སྟོན་ཞེས་བྱ་
བའི་ལེགས་བཤད་ཀྱང་ལོ་འདིར་མཛད། དེའི་སྟོན་བཀྲ་ཤིས་ལྷུན་པོར་ཕེབས་ཏེ་པཎ་
ཆེན་རིན་པོ་ཆེ་དང་བླ་མ་བྱམས་པ་གདན་འཛོམ་པའི་ཞབས་དྲུང་དུ་མཇལ། པཎ་ཆེན་
རིན་པོ་ཆེའི་ཞབས་དྲུང་ནས་ཚེ་དཔག་མེད་ལྷ་དགུའི་དབང་ཆེན་དང་། དབུ་མ་བུདྡྷ་པ་ལི་
ཏའི་གཞུང་བཤད། བླ་མ་བྱམས་པ་རིན་པོ་ཆེ་ལས་བཅོམ་ལྡན་དགྱེས་པ་རྡོ་རྗེ་དང་།
རྣམ་སྣང་མངོན་བྱང་། མི་འཁྲུགས་པ་བཅས་ཀྱི་དབང་དང་། ལམ་རིམ་འཇམ་དཔལ་
ཞལ་ལུང་གི་འཁྲིད་(༦ན)སོགས་མན་ངག་མཐའ་ཡས་པ་གསན། གཞན་ཡང་བདག་
ཉིད་རྒྱལ་བ་ཐམས་ཅད་ཀྱི་ཐུགས་རྗེའི་རང་གཟུགས་རྗེ་བཙུན་བློ་བཟང་བསྐལ་བཟང་
རྒྱ་མཚོ་ཞེས་མཚན་སྙན་ཀྱི་བ་དན་སྲིད་པ་གསུམ་ན་གཡོ་བ་དེ་ཉིད་ཀྱི་སྐུའི་ཡང་སྲིད་
དུ་ངོས་བཟུང་སྟེ་ཟླ་བ་བཅུ་གཉིས་པའི་ནང་ངོས་བཀྲ་ཤིས་ལྷུན་པོར་བསྐྱོད་པ་རྗེ་ཉིད་
དང་ཐོག་མར་མཇལ་བས་ན་ཚོད་ཤིན་ཏུ་ཕྲ་ཡང་སྔོན་གྱི་ལས་དང་སྨོན་ལམ་གྱི་མཐུས་
རྗེ་འདིའི་སྐུ་མཐོང་བ་ཙམ་གྱིས་ཡིད་ལྷག་པར་གཡོས་ཏེ་ཞབས་དྲུང་དུ་འགྲོ་བར་
བརྩམས་པས་ཁུ་བོ་དེ་ཉིད་ཀྱིས་གཏོང་དུ་མ་བཞེད་ཅིང་། གནང་བྱ་རྣམས་ཀྱི་ཁྲོད་དུ་
བྱང་ཆུབ་ལམ་སྒྲོན་ཞིག་དང་། དུང་དཀར་བོ་དྲི་མ་མེད་པ་ཞིག་འདུག་པར། དུང་དེ་
འབུད་པར་བརྩམས་པས་ཁུ་བོ་དེ་ཉིད་ནས་ཡབ་དཔལ་ལྡན་དོན་གྲུབ་ལ་གནང་སོང་།
ཁོང་པས་དུང་དེ་བུས་པའི་སྒྲ་ཤིན་ཏུ་ཆེ་བ་ཞིག་བྱུང་སོང་བ་རྟེན་འབྲེལ་ལེགས་པར་
ལམ་སྒྲོན་གྱི་དཔེ་ཆ་དེ་བཞིན་ད་ལྟའང་བལྟ་དཔེའི་ཁྲོད་དུ་ཡོད་པ་འདི་
མངོན་ཞིང་། 
- 92 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༢༽
ཡིན་ནོ། །སྦྲུལ་ལོ་ཆོ་འཕྲུལ་ཟླ་བའི་ཚེས་བརྒྱད་ཉིན་བླ་མ་བྱམས་པ་རིན་པོ་ཆེ་ནས་
བསྙེན་རྫོགས་ཕོན་ཆེ་ཞིག་གནང་བར་སྐུ་འཁྲུགས་ནས་ཤིན་ཏུ་བསྙན་པ། རྗེ་འདི་པས་
བླ་མ་མཆོད་པ་དང་འབྲེལ་བའི་བརྟན་བཞུགས་ཀྱི་ཐོག་སྙུན་གཞི་ལས་མྱུར་དུ་གྲོལ་ཏེ་
ཞབས་པད་བརྟན་(༦༥བ)དགོས་ཚུལ་གྱི་གསོལ་བ་ཤུགས་དྲག་ཏུ་འདེབས་པར་མཛད་
པས། བླ་སློབ་དམ་ཚིག་གཙང་མའི་མཐུ་མངོན་སུམ་དུ་གྲུབ་སྟེ་སྙན་ཚུལ་ཡང་དྭངས།
འདིའི་སྐབས་རྗེ་རང་ཉིད་ལ་འབུལ་སྦྱོར་བྱུང་བའི་དད་གཤིན་གྱི་རྫས་རྣམས་པཎ་ཆེན་
ཐམས་ཅད་མཁྱེན་པར་འབུལ་བར་མཛད་དེ་འབྲེལ་ཚད་དོན་ལྡན་གྱི་ཐུགས་སྨོན་ཡང་
རྒྱ་ཆེར་མཛད། གཞན་ཡང་མགྲོན་གཉེར་བློ་བཟང་ཡར་འཕེལ་དང༌། བློ་བཟང་རབ་
བརྟན་ཁུ་ཚན་གྱིས་ཞུས་པ་ལྟར་ཆིབས་ར་ཆེན་མོའི་དོན་གཉེར་ཅན་ལྔ་བརྒྱ་ཙམ་ལ་
ལམ་རིམ་བདེ་ལམ་གྱི་འཁྲིད་དང་སེམས་བསྐྱེད་མཆོད་པ་རྒྱས་པར་མཛད་པས་གནས་
མལ་ས་འཁོར་དང་བཅས་པར་གཞི་བདག་གདུག་པ་ཅན་ཞིག་ཡོད་འདུག་པ་ཡང་ཕྱིས་
བྱམས་པའི་སེམས་དང་ལྡན་པར་གྱུར། དུས་དེར་ཐོས་བསམ་གླིང་གི་ལྷ་མོར་གཉེར་
གཏད་ཀྱི་ཚིགས་སུ་བཅད་པ་དངོས་གྲུབ་ཀུན་འབྱུང་སོགས་ལེགས་བཤད་ཀྱི་བཀའ་
རྩོམ་ཡང་ཁ་ཤས་མཛད། དེ་ནས་བཀྲ་ཤིས་ལྷུན་པོ་ནས་ཕེབས་པར་ཆས་ཏེ་བླ་མ་
བྱམས་པ་རིན་པོ་ཆེར་སྐྱབས་འཇུག་ཞུ་བར་མཛད་པ་ན། བླ་མ་དེ་ཉིད་ཐུགས་ཤིན་ཏུ་
འཕྲེང་བར་མཛད་དེ་ཕྱག་རྗེ་འདིའི་དབུ་གཙུག་ཏུ་བཞག་བཞིན་དུ། ངེད་བན་རྒན་གྱི་
བྱ་བ་ཟིན་ནས་གདའ། ཁྱོད་བུ་སློབ་ཚོའི་རས་སུ་བབས་ནས་གདའ། ཞེས་གསུངས་
(༦༦ན)ཏེ་བསྟན་པ་འཛིན་སྐྱོང་སྤེལ་བའི་ཁུར་ཕོག་པ་ན། རྗེ་ཉིད་ཀྱང་ཐུགས་སྐྱོ་བས་
སྤྱན་ཆབ་མང་པོ་བསིལ་ཞིང་། བླ་མ་ཞབས་པད་བརྟན་དགོས་ཞུ་བ་ཙམ་ལས་ཐུགས་
ཧ་ཅང་སྐྱོ་བས་རྒྱུ་མཚན་ཞིབ་པ་ནི་ཞུ་ཐུབ་པ་མ་བྱུང་ངོ༌། དེ་ནས་རབ་བརྟན་ ཁང་
- 93 -

རྒྱལ་དབང་འཇམ་དཔལ་རྒྱ་མཚོས་མཛད། །
གསར་དུ་ཕེབས། དེར་སེར་སྐྱ་མང་པོར་ཚེ་དབང་སྩལ་ཅིང་། ཉེ་བའི་འཁོར་དགེ་སློང་
བློ་བཟང་ཆོས་འབྱོར་ཡང་སྣོད་ལྡན་གྱི་སློབ་མར་དགོངས་ཏེ་རྗེས་སུ་བཟུང་། དེ་ནས་
སྣར་ཐང་དུ་ཕེབས། རྟེན་རྣམས་ལ་མཆོད་འབུལ་དང་། ཚོགས་པར་དགའ་ལྡན་ལྷ་
བརྒྱ་མའི་འཁྲིད་མན་ངག་གིས་བརྒྱན་པ་ཤིན་ཏུ་རྒྱས་པ་ཞིག་ཀྱང་སྩལ། དེ་ནས་གངས་
ཅན་ཆོས་འཕེལ་དུ་ ཕེབས། རྗེ་ཙོང་ཁ་པ་ཆེན་པོའི་ སྐུ་བརྙན་ རིན་པོ་ཆེར་ སྣ་ལྔའི་
མཆོད་པ་དང༌། སྙན་ཤལ་སོགས་མཆོད་སྤྲིན་མཐའ་ཡས་པ་སྤོས། དེ་ཁའི་གྲྭ་དམངས་
ཀྱི་ཐུགས་འདོད་ལྟར་པཎ་ཆེན་བཟང་པོ་བཀྲ་ཤིས་ཀྱི་ཁྲི་ལ་ཕེབས་ཏེ་ལམ་རིམ་བསྡུས་
དོན་གྱི་སྟེང་ནས་ལམ་གྱི་རིམ་པ་ཉམས་སུ་ལེན་ཚུལ་གྱི་མན་ངག་ཤིན་ཏུ་རྒྱས་པ་ཞིག་
ཀྱང་སྩལ། དེ་ནས་ཁྲོ་ཕུར་ཕེབས་ཏེ་རྗེ་བཙུན་བྱམས་མགོན་གྱི་སྐུ་བརྙན་གྱི་མདུན་དུ་
སྣ་ལྔའི་མཆོད་པ་དང་སྙན་ཤལ་སྤྲོས་ཏེ་སེམས་བསྐྱེད་པའི་ཆོ་ག་རྒྱས་པར་མཛད་ནས་
བྱམས་མགོན་ཞིང་འདིར་(༦༦བ)མངོན་པར་རྫོགས་པར་འཚང་རྒྱ་བའི་ཚེ་འདུས་པ་
དང་པོར་སྐྱེ་བའི་ཐུགས་སྨོན་གྱིས་མཚམས་སྦྱོར་ཡང་མཛད། དེ་ནས་དགའ་ལྡན་ཕུན་
ཚོགས་གླིང་དུ་ཕེབས། རྗེ་འདི་མ་ཕེབས་པའི་ཞག་བཅོ་ལྔ་ཙམ་གྱི་སྔོན་དུ་དེ་གའི་དགེ་
འདུན་རྒན་གཞོན་ཚང་མའི་ཁ་རྒྱུན་དུ། ནང་ཕན་ཚུན་ཐུག་པའི་ཚེ་པཎྜི་ཏ་ཕྱག་ཕེབས།
ཕེབས་པ་ལེགས་སོ་ཞེས་གླེང་བ་ཞིག་བྱུང་བས། རྗེ་འདི་ཕེབས་པ་དང་དེ་ཁའི་དགེ་
འདུན་རྣམས་བགྲོས་ཏེ་རང་རེའི་ཁ་ཏ་ཡང་ལེགས། ད་འདི་ལས་བཟང་བའི་པཎྜི་ཏ་
ཕེབས་རྒྱུ་མེད་པས་པཎ་ཆེན་འགྲོ་བའི་མགོན་པོའི་ཁྲི་ལ་མངའ་གསོལ་ཏེ་ཆོས་ཞུས་པ་
དྲག་ཅེས་བླ་གྲྭ་ཚང་མ་ཞལ་མཐུན་ཏེ་རྗེ་འདི་ལ་གསོལ་བ་བཏབ་པས། གཙུག་ལག་
ཁང་དུ་སྐྱེས་བུ་གསུམ་ཀྱི་ལམ་གྱི་རིམ་པའི་འཁྲིད་མན་ངག་དང་བཅས་པ་ལུང་རིགས་
ཀྱི་ལམ་ནས་དྲངས་ཏེ་སྙན་བརྒྱུད་ཀྱི་མན་ངག་ཉམས་སུ་ལེན་ཚུལ་རྣམས་ཞིབ་པར་
- 94 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
སྩལ་བས། དགེ་འདུན་ཀུན་ཐུགས་རངས་ནས་འདི་ནི་མཁས་པ་ཐམས་ཅད་ཀྱི་གཙུག་
གི་ནོར་བུ་པཎྜི་ཏ་ཆེན་པོའོ་ཞེས་པའི་བསྔགས་པ་རྒྱ་ཆེར་བརྗོད་པ་ཞིག་བྱུང་བས་དུས་
དེ་ནས་པཎྜི་ཏའི་མཚན་ཐོགས་སོ། །
དེ་ནས་ལྷ་རྩེ་དགའ་ལྡན་འོག་མིན་གླིང་གི་གཙུག་ལག་ཁང་དུ་ཕེབས། འདུས་
སྤྱིས་(༦༧ན)གསོལ་བ་བཏབ་པ་ལྟར་ས་གསུམ་གྱི་སྒྲོན་མེ་གཅིག་པུ་བྱང་ཆུབ་ལམ་
རིམ་ཆེན་མོའི་བཤད་ལུང་དང་། ལྷག་མཐོང་གི་སྔོན་འགྲོའི་རྒྱུན་ཚོགས་བླ་མའི་རྣལ་
འབྱོར་དགའ་ལྡན་ལྷ་བརྒྱ་མའི་འཁྲིད་ཀྱང་རྒྱས་པར་སྩལ། དུས་འདིར་རབ་འབྱམས་
པ་ཡེ་ཤེས་སངས་རྒྱས་དང༌། དཔོན་སློབ་ཆོས་འབྱོར། དགེ་རྒན་མཁས་གྲུབ་སོགས་
དད་ལྡན་མང་པོས་རྒྱུ་སྦྱར་ཏེ་ རྗེ་འདི་ཚོགས་དབུར་སྤྱན་དྲངས་ནས་བླ་མ་མཆོད་
པ་དང་འབྲེལ་བའི་ཚོགས་འཁོར་དང་། ཕྱི་དྲོ་སྨོན་སེམས་ཚོགས་འཛིན་ཚུལ་ཡང་རྒྱས་
པར་མཛད། གཞན་ཡང་སེར་སྐྱ་མང་པོར་གྲུབ་རྒྱལ་ལུགས་ཀྱི་ཚེ་དབང་དང་མ་ཎིའི་
བཟླས་ལུང་བཅས་སྩལ་ཏེ་སེམས་རྒྱུད་ལ་ཆོས་ཀྱི་བག་ཆགས་བཞག །དེ་ཡང་ཚེ་
དབང་གི་སྐབས་ཀུན་ཏུ་བླ་མེད་ཀྱི་དབང་ཆེན་ཐོབ་པ་རྣམས་ལ་ཐུན་མོང་མ་ཡིན་པ་སྐུ་
གསུང་ཐུགས་ཀྱི་རྗེས་གནང་སོགས་གསང་བའི་མན་ངག་རྣམས་རྒྱས་པར་སྩལ་ཅིང༌།
སྔགས་སྡོམ་དང་མི་ལྡན་པ་རྣམས་ལ་བདེ་བ་ཅན་གྱི་ཞིང་གི་ཡོན་ཏན་དང་། མགོན་པོ་
ཚེ་ དཔག་མེད་འཁོར་ བྱང་ཆུབ་སེམས་དཔའི་ཚོགས་དང་བཅས་པའི་ཡོན་ཏན་རྣམས་
བརྗོད་དེ། ཞིང་དེར་སྐྱེ་བ་ལ་ལས་བཟང་པོ་གསོག་དགོས་ཚུལ་དང་། དེ་ལ་ཚེ་(༦༧བ)
རིང་དུ་གནས་པའི་ཐབས་ལ་འབད་དགོས་ཚུལ་སོགས་ཐུན་མོང་བའི་གསུང་བཤད་
རྒྱས་པར་མཛད་དེ་ཚེ་དགུག་གཞུག་གི་སྤྱན་དམིགས་རྣམས་མཛད་པ་ཡིན་པས། སྐབས་
འདིར་ཡང་བདེ་བ་ཅན་གྱི་ཞིང་གི་ཡོན་ཏན་རྒྱ་ཆེར་གསུངས་པ་ན་སྔོན་སྦྱང་ལས་ཀྱི་
- 95 -

རྒྱལ་དབང་འཇམ་དཔལ་རྒྱ་མཚོས་མཛད།
བག་ཆགས་སད་པ་འགའ་ཞིག་གིས་ཞིང་དེའི་བཀོད་པ་མིག་སྔར་མཐོང་བ་ཡང་བྱུང་
ངོ༌། །དེ་ནས་ལམ་བར་གྱི་སེར་སྐྱ་གྲངས་མེད་པར་མཐོང་ཐོས་དྲན་རེག་གི་འབྲེལ་པ་
མཛད་བཞིན་དུ་སྐྱིད་གྲོང་བཀྲ་ཤིས་བསམ་གཏན་གླིང་དུ་ཕེབས། དབྱར་གནས་
ཀྱི་ཐོག་འདུལ་བ་མདོ་རྩ་བ་དང་། འདུལ་འཛིན་གྲགས་པ་རྒྱལ་མཚན་གྱིས་མཛད་པའི་
གཞི་གསུམ་གྱི་ཆོ་གའི་བཤད་ལུང་བཅས་རྒྱས་པར་སྩལ། འདི་ལོ་རྗེ་ཉིད་ཞེ་དགུའི་
ཀེག་ཐོག་ཏུ་ཕེབས་པར་སྤོང་བ་པ་རྣམས་ནས་རང་རང་གི་འབྱོར་འཁོས་ལ་དཔགས་པའི་
བསྡུ་ཆ་ཞིག་མཛད་དེ་རྗེ་བླ་མ་མཆོག་ལ་དངོས་འབུལ་དང་། སྡེབས་ཚོགས་ཀྱི་མང་ཇའི་
ཐོག་ཏུ་འཕགས་མ་གདུགས་དཀར་མོ་མཆོག་ཏུ་གྲུབ་པའི་མདོ་ཁྲི་ཕྲག་གཅིག་དང་། སོ་
སོའི་སྤྱོང་ཁང་དུ་ཡང་བླ་མ་ཉིད་ཀྱི་ཞབས་བརྟན་སྒྲུབ་པ་ནི་བསྟན་འགྲོའི་དོན་རླབས་
པོ་ཆེ་དང་། རང་རང་གི་དལ་རྟེན་ལ་སྙིང་པོ་ལེན་པའི་(༦༨ན)ཐབས་མཆོག་ཏུ་གྱུང་
བར་གོ་ནས་མདོ་དེ་ཉིད་ལ་གཙོ་བོར་འབད་པས་འབུམ་ཕྲག་ལོངས་པ་བྱུང་ཞིང༌། བླ་མ་
ཉིད་ལའང་དགུང་ཀེག་ལ་བརྟེན་པའི་སྐུ་གེགས་ཕྲ་མོ་ཙམ་ཡང་མ་བྱུང་ངོ༌། ། སྟོན་ཀ་
བཀའ་བསྟན་གསར་བཞེང་མཛད་པ་རྣམས་ པད་ཚལ་བས་འདྲེན་ ཁལ་ གྱིས་ རིམ་
བཞིན་གདན་དྲངས་པ་ཟླ་བ་དགུ་པའི་ཚེས་བཅུ་བདུན་ཉིན་བྱམས་སྤྲིན་གྱི་གཙུག་ལག་
ཁང་དུ་བཞུགས། དེའི་ཚེ་འཕགས་པ་རང་བྱུང་ཝ་ཏི་བཟང་པོ་ལས་འཇའ་དཀར་
པོ་འོད་ཟེར་དང་ལྡན་པ་ཞིག་འཕྲོས་ཏེ་བཀའ་བསྟན་རིན་པོ་ཆེ་ལ་ཟུག་པ་སོགས་ངོ་
མཚར་བའི་མཚན་མ་ཡང་མང་དུ་བྱུང༌། ཕྱིས་ཀྱང་ཡུལ་ཕྱོགས་འདིར་བདེ་སྐྱིད་འབྱུང་
མིན་བཀའ་བསྟན་འདི་ཉིད་ལ་རག་ལུས་ཞེས་ཡུལ་དེའི་སྐྱེ་བོ་ཀུན་གྱིས་གཙིགས་ངོ་
ཆེར་བྱེད་དོ། །དེའི་ཕྱི་ཉིན་དཔལ་ཨ་ཏི་ཤ་དགའ་ལྡན་ཕེབས་པའི་དུས་ཆེན་ཁྱད་པར་
ཅན་ལ་བཀའ་འགྱུར་རིན་པོ་ཆེ་གླེགས་བམ་བརྒྱ་དང་གཅིག །བསྟན་འགྱུར་རིན་པོ་ཆེ་
- 96 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
གླེགས་བམ་ཉིས་བརྒྱ་དང་ཉི་ཤུ་རྩ་ལྔ་རྣམས་སྐྱིད་གྲོང་གི་དད་ལྡན་གཞོན་ཤར་མང་
པོས་གོས་གཙང་མ་གྱོན་ཏེ་གུས་པས་གདན་དྲངས་པ་ན། དམ་པའི་ཆོས་ལ་སྲི་ཞུ་དང་
བཀུར་བསྟི་འདི་ལྟ་བུ་བྱ་དགོས་སོ་(༦༨བ)ཞེས་ཕྱི་རབས་ཀྱི་གདུལ་བྱ་རྣམས་ལ་
འདོམས་པའི་ཆེད་དུ་རྗེ་རང་ཉིད་ནས་ཀྱང་སྐུ་ལ་ཆོས་གོས་གསུམ་བཞེས་ཏེ་རྒྱང་རིང་པོ་
ནས་བསུ་བ་དང་། ཕྱག་དང་མངོན་དུ་ལྡང་བ་ལ་སོགས་པ་གུས་པའི་སྤྱོད་ལམ་རྣམས་
མཛད་དེ་བདུག་སྤོས་བཟང་པོས་མདུན་བསུས་ཤིང་། དགེ་སློང་རྣམས་ཀྱིས་གདུགས་
དང༌། རྒྱལ་མཚན་དང་། བ་དན་དང་། རོལ་མོའི་བྱེ་བྲག་མཐའ་ཡས་པ་དང་། ཡུལ་
དེའི་འགོ་ཡོད་སོགས་ཡོན་བདག་ཕོ་མོ་གྲངས་མེད་པ་དག་གིས་ལ་ལས་མེ་ཏོག་དང་།
ལ་ལས་བདུག་སྤོས་དང༌། ལ་ལས་དྲི་བཟང་པོའི་སྤོས་ཆུ་ལ་སོགས་པ་མཆོད་པའི་བྱེ་
བྲག་མང་དུ་ཐོགས་ཏེ། བཀྲ་ཤིས་བསམ་གཏན་གླིང་གི་གཙུག་ལག་ཁང་དུ་གདན་
དྲངས་སོ། །
དེ་ནས་འདུ་ཁང་དུ་ཆོས་ཁྲི་བཟོ་བཀོད་ཕུན་སུམ་ཚོགས་པ་ལ་ཤར་ངོས་སུ་
བཀའ་འགྱུར་རིན་པོ་ཆེའི་དབུ་ཤོག་རྣམས་མཐིང་ཤོག་ལ་གསེར་བཙོ་མ་འབའ་ཞིག་
གིས་བྲིས་པ། དབུ་ལྷ་རྣམས་དང་མཐའ་སྐོར་གྱི་ཞིང་ཁམས་རྣམས་ཀྱང་པ་ཊ་དང་
གཡུང་དྲུང་ལ་སོགས་པ་བཀྲ་ཤིས་ཀྱི་རི་མོ་གསེར་གྱིས་བྲིས་པ། ནུབ་ངོས་སུ་ཆོས་ཁྲི་
བཟང་པོ་ལ་བསྟན་འགྱུར་རིན་པོ་ཆེ་བཞུགས་པ། ཐམས་ཅད་ལ་མཛོད་གོས་ལུ་ཧང་
དང་། གོས་(༦༩ན)དམར་མེ་ཏོག་མའི་ཞལ་ཁེབས། མཛོད་གོས་དམར་སེར་དང་།
ལུང་ཀི་སོགས་ཀྱི་ན་བཟའ། བཅད་ལྡན་སྔོན་པོ་རྒྱུ་རྙིང་དང་། མཛོད་གོས་དམར་སེར་
སུམ་བརྩེགས་ཀྱི་གདོང་དར་བྱས་པ། གླེགས་ཤིང་རྒྱ་ཕིབས་གཟུགས་ལ་མཚལ་དང་
གསེར་གྱི་རི་མོས་ཕྱུག་པ། སི་ཏ་ཧོའི་སྐུ་རགས་ལ་གསེར་སྦྲམ་གྱི་མདངས་འཛིན་པའི་
- 97 -

Lརྒྱལ་དབང་འཇམ་དཔལ་རྒྱ་མཚོས་མཛད། །
གླེགས་ཆབ་ཀྱིས་སྤྲས་པ། དེ་དག་གི་མདུན་དུ་མར་མེའི་འཕྲེང་བ་དང་། བདུག་སྤོས་
བཟང་པོའི་རྒྱུན་ནམ་ཡང་ཆད་མེད་དུ་བཙུགས་ཏེ་སྲི་ཞུ་ཕུན་སུམ་ཚོགས་པས་ཁོར་ཡུག་
ཏུ་མཆོད་པར་མཛད་དོ། ། །
ཆུ་རྟ་གནམ་ལོ་གསར་པའི་ཚེས་བརྒྱད་ཀྱི་ཉིན་རྗེ་ཉིད་དཀྱིལ་འཁོར་ཀྱི་གཙོ་
བོར་བཞེངས་ཏེ་འཁོར་རིགས་པ་འཛིན་པའི་དགེ་འདུན་སུམ་ཅུ་སོ་ལྔ་དང་བཅས་པས་
རབ་ཏུ་གནས་པའི་ཆོ་ག་རྒྱས་པར་མཛད། སླར་ཡང་བཀའ་བསྟན་རིན་པོ་ཆེའི་དབུ་ཐོག་
ཏུ་གཡའ་ཕུབ་ཁང་བུ་བརྩེགས་པ་དང་བཅས་པ། ཁང་བུ་བརྩེགས་པའི་སྟེང་དུ་དེ་
བཞིན་གཤེགས་པའི་རིང་བསྲེལ་ཡུངས་འབྲུ་ལྟ་བུ་དང་། ཆོས་སྐུའི་རིང་བསྲེལ་གྱིས་
ཕྱུར་བུར་གཏམས་པའི་གསེར་ཟངས་ཀྱི་གཉྫིར་བཟོ་བཀོད་ཕུན་སུམ་ཚོགས་པ་ལྟ་
བས་ཆོག་མི་ཤེས་པ་འོད་ཀྱིས་རེག་པ་ཙམ་གྱིས་གནས་སྐབས་དང་མཐར་ཐུག་གི་ཕན་
བདེ་སྟེར་ནུས་པ་ཞིག་(༦༩བ)བསྒྲུབས་པར་མཛད་དེ། རྗེ་ཉིད་དགེ་འདུན་གྱི་སྡེ་དང་
བཅས་པས་རབ་ཏུ་གནས་པའི་ཆོ་ག་ཞག་བདུན་གྱི་རིང་མཛད་ཅིང་། དགའ་སྟོན་གྱི་
ཉིན་ཡོན་བདག་སེར་སྐྱ་གྲངས་མེད་པ་འདུས་པ་ལ་ཐེག་པ་ཆེན་པོའི་སེམས་བསྐྱེད་ཀྱི་
སྡོམ་པ་འབོགས་པར་མཛད་དེ་ཤིས་པ་བརྗོད་མེ་ཏོག་གི་ཆར་ཕབ་ཅིང་ལོ་འདི་ནས་
བཟུང་རྒྱལ་མཆོག་སྐུ་གོང་མ་གཞན་དོན་དུ་གཤེགས་པའི་དུས་ཆེན་དང་བསྟུན་དགེ་
འདུན་རྣམས་ལ་བསྙེན་བཀུར་གཟབས་པའི་ཐོག་བཀའ་འགྱུར་གསུང་སྒྲོགས་རེ་ལོ་
ལྟར་མི་ཉམས་པའི་ཆོས་རྒྱུན་ཡང་འཛུགས་པར་མཛད་དོ། །དཔྱིད་པད་ཚལ་དགེ་སློང་
སྐལ་བཟང་འཕྲིན་ལས་རྣམ་རྒྱལ་གྱིས་བྲག་ཁ་ཐེག་ཆེན་གླིང་དུ་སྤྱན་དྲངས་ཏེ་གསོལ་
བ་བཏབ་པ་ལྟར་རྒྱལ་སྲས་ཐོགས་མེད་བཟང་པོ་དཔལ་ གྱིས་མཛད་ པའི་ བློ་སྦྱོང་
གི་སྟེང་ནས། གསུང་རབ་ཐམས་ཅད་ཀྱི་སྙིང་པོ་གཅིག་ཏུ་བསྡུས་པའི་མན་ངག་མགོན་
- 98 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
པོ་བྱམས་པ་ནས་ཐོགས་མེད་སྐུ་མཆེད་དང་། རྗེ་བཙུན་འཇམ་དབྱངས་ནས་འཕགས་
པ་ཀླུ་སྒྲུབ་ཡབ་སྲས་དང་། ཡང་རྗེ་བཙུན་འཇམ་ དབྱངས་ནས་ཞི་བ་ལྷ་ལ་བརྒྱུད་པ་སྟེ་
བརྒྱུད་པའི་ཆུ་བོ་གསུམ་གཅིག་ཏུ་འདྲེས་པའི་གདམས་པ་བློ་སྦྱོང་དོན་བདུན་མའི་འཁྲིད་
རྒྱས་པར་སྩལ། པད་ཚལ་དགེ་སློང་སོགས་དོན་གཉེར་ཅན་མང་པོས་ཇི་ལྟར་འཁྲིད་
དུ་སྩལ་བའི་མན་ངག་རྣམས་(༧༠ན)ལུང་རིགས་ཀྱི་ལམ་ནས་དྲངས་ཏེ་གསལ་ཞིང་གོ་
བདེ་བར་ཡི་གེར་འཁོད་པ་ཞིག་དགོས་ཞེས་གསོལ་བ་བཏབ་པ་ལྟར། ཇོ་བོ་རྗེ་དཔལ་
ལྡན་ཨ་ཏི་ཤ་དང་། ཆོས་ཀྱི་རྒྱལ་པོ་ཙོང་ཁ་པ་ཆེན་པོ་གཉིས་ཀྱི་ཐུགས་ཀྱི་བཅུད་ཕྱུང་
བའི་མན་ངག །ཐེག་པ་ཆེན་པོའི་ལམ་གྱི་རིམ་པ་ལ་བློ་སྦྱོང་བའི་གདམས་པ་གསལ་
བར་བཤད་པ་བློ་བཟང་དགོངས་རྒྱན་ཞེས་བྱ་བའི་ལེགས་བཤད་ ཀྱང་ མཛད། ས་ཟླའི་
ཚེས་བཅུ་བཞི་དང་བཅོ་ལྔ་གཉིས་ལ་ཐེག་ཆེན་གསོ་སྦྱོང་གི་ སྡོམ་པ་འབོགས་པར་
མཛད་དེ་དཔོན་སློབ་ཚང་མས་སྨྱུང་གནས་ཀྱི་ཆོ་ག་ཡང་སྔར་བཞིན་མཛད། ཟླ་བ་
དྲུག་པའི་ཚེས་གཅིག་ལ་བསམ་གཏན་གླིང་དུ་ཕེབས། དབྱར་གནས་ཀྱི་རིང་འདུལ་
འཛིན་གྲགས་པ་རྒྱལ་མཚན་གྱིས་མཛད་པའི་འདུལ་བའི་བསླབ་བྱ་ཆེན་མོའི་སྟེང་ནས་
བཅས་རང་གི་ཉེས་པ་རྣམས་ངོ་སྤྲོད་པར་མཛད། ཟླ་བ་བརྒྱད་པའི་ཚེས་གཉིས་ལ་བླ་
མ་བྱམས་པ་ རིན་པོ་ཆེ་དགོངས་པ་གཞན་དོན་དུ་གཏད་ པའི་གནས་ཚུལ་གསན་
པས་ཐུགས་ངལ་ཚད་ལས་འདས་པར་གྱུར། ཕྱི་ཉིན་ནས་དགོངས་པ་རྫོགས་པའི་ཐབས་
རྟེན་གསུམ་ལ་སྙན་ཤལ་དང་། སྤོང་བ་པ་རྣམས་ནས་བསླབ་ཁྲིམས་དག་པ་གཞིར་
བཟུང་། བླ་མ་ཚོགས་ཞིང་གི་གཙོ་བོར་གསལ་བཏབ་ནས་ཕྱི་(༧༠བ)ནང་གསང་བ་དེ་
ཁོ་ན་ཉིད་ཀྱི་མཆོད་སྤྲིན་གྱིས་མཆོད་དེ་གསོལ་བ་རྩེ་གཅིག་ཏུ་འདེབས་དགོས་པའི་
ཞལ་ཏ་ཡང་མཛད། ཟླ་བ་དགུ་པའི་ཚེས་གཉིས་ཀྱི་ཉིན་སྐྱིད་གྲོང་འཕགས་པ་རིན་པོ་
- 99 -

རྒྱལ་དབང་འཇམ་དཔལ་རྒྱ་མཚོས་མཛད།
ཆེར་སྣ་ལྔའི་མཆོད་པ་སྟོང་ཚར་གྱི་ཐོག་རྗེ་ཉིད་འཁོར་དགེ་འདུན་གྱི་སྡེ་དང་བཅས་
པ་འཕགས་པ་ལྷ་ཁང་དུ་ཕེབས། དྲི་མ་མེད་པའི་སྙན་ཤལ་དང་དངོས་བཤམས་ཡིད་
སྤྲུལ་གྱི་མཆོད་སྤྲིན་ཚད་མེད་པས་མཆོད་དེ་བླ་མ་བྱམས་པ་དེ་ཉིད་ཀྱི་དགོངས་པ་ཡོངས་
སུ་རྫོགས་པ་དང་། སླར་ཡང་མཆོག་གི་སྤྲུལ་སྐུ་མྱུར་དུ་འབྱོན་པའི་གསོལ་འདེབས་
ཤུགས་དྲག་མཛད་པས་སྤྲུལ་སྐུའི་ཞལ་གཟིགས་པའི་མཚན་མ་ཡང་གསལ་བར་གཟིགས།
དད་ལྡན་འགའ་ཞིག་གིས་དུས་དེར་གསོལ་འདེབས་མཛད་ པའི་དོན་རྣམས་ཕྱིས་ཡི་
གེར་འཁོད་པ་ཞིག་དགོས་ཞེས་ཞུས་པ་ན། རྒྱལ་ཀུན་མཁྱེན་རབ་མཚམས་སྤྲིན་ན་
བཟའ་ཅན། །ཞེས་སོགས་ཀྱི་གསོལ་འདེབས་ཀྱང་མཛད། དེ་ནས་སྤོང་བ་རྣམས་ལ་ད་
འུ་རང་རྣམས་ཀྱིས་བླ་མའི་དགོངས་པ་རྫོགས་པའི་ཐབས་སུ་ཆོས་བྱང་ཆུབ་ལམ་གྱི་
རིམ་པ་ལ་བཤད་སྒྲུབ་ཚུལ་བཞིན་དུ་བྱེད་དགོས་སོ་གསུངས་ཏེ་ལམ་རིམ་ཆུང་བའི་
བཤད་ལུང་རྒྱས་པ་ཞིག་ཀྱང་གནང་ངོ༌། །
ཆུ་ལུག་གནམ་ལོ་གསར་པའི་ཚེས་གཅིག་གི་ཉིན་མ་གཅིག་དཔལ་ལྡན་ལྟ་
མོར་(༧༡ན)ཚེས་གཏོར་འབུལ་བ་ཕྱག་ལེན་ལྟར་མཛད་ཅིང་། དུས་འདིའི་གཏོར་
འབུལ་ལོ་ལོ་བཞིན་ཆག་མེད་ཀྱི་རྒྱུན་ཡང་འཛུགས་པར་མཛད། དེ་ནས་ཆོས་ཀྱི་རྒྱལ་
པོ་ཙོང་ཁ་པ་ཆེན་པོས་ལྷ་ལྡན་སྨོན་ལམ་ཆེན་མོ་བཙུགས་ཏེ། བསྟན་པ་ཡུན་རིང་དུ་
གནས་པའི་རྟེན་འབྲེལ་བསྒྲིགས་པར་མཛད་པ་ལྟར། ཆོ་འཕྲུལ་སྨོན་ལམ་ཆེན་མོ་
འཛུགས་བཞེད་ནས་བཟང་གོས་འབའ་ཞིག་ལས་གྲུབ་པའི་ནོར་བུའི་དར་ཕྱེད་དང༌།
དར་དཀར་གྱི་ཐོག་ཏུ་མཆོད་པའི་ལྷ་མོ་བྲིས་པ་ལ་མཛོད་གོས་ཀྱི་འཇའ་གོང་ཡོད་པའི་
རྒྱན་འགྲེམ་རྣམས་ གསར་བཟོ་མཛད་ཅིང་། གཞན་ཡང་གོས་སེར་ཡ་ཤེལ་ རྒྱུ་ རྙིང་
གི་ཐོག་ཏུ་ཚོན་བཟང་པོས་བྲིས་པའི་སྟོན་པའི་འཁྲུངས་རབ་དཔག་བསམ་འཁྲི་ཤིང་
- 00 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
དང༌། རྗེའི་རྣམ་ཐར་ཙོང་ཁ་བརྒྱད་ཅུ་མ། དགའ་ལྡན་དང་བདེ་བ་ཅན་གྱི་ཞིང་བཀོད་
གནས་བཅུ། རྒྱལ་བ་སེང་གེའི་ང་རོ་རྣམས་ཀྱི་བྲིས་ཐང་གསར་བཞེང་མཛད་དེ་བཀོད་
པས་མཛེས་པར་བཀྲམ། སྣ་ལྔའི་མཆོད་པ་ཚད་ལས་འདས་པ་ཚར་དུ་དངར་བ་སྤེལ་ཏེ།
ཟླ་བ་དང་པོའི་ཚེས་ལྔ་ནས་བཅུ་དྲུག་གི་བར་སྤྱན་འདྲེན་ཁྲུས་གསོལ་དང་མཆོད་འཕྲེང་
སྨོན་ལམ་སོགས་ཀྱི་འདོན་དབྱངས་རྣམས་བཀྲས་ལྷུན་ནང་ལྟར་དང་། བདེ་འཇིགས་
གཉིས། ཐུགས་རྗེ་ཆེན་པོ། བློ་སྦྱོང་། (༧༡བ)ཕྱག་ཆེན། ཐིག་ལེ་བཅུ་དྲུག་བཅས་ཀྱི་
སྨོན་ལམ་རྣམས་ཀྱིས་ཀྱང་ཁ་བཀང་སྟེ་ཕྱག་ལེན་ཕུན་སུམ་ཚོགས་པར་བསྒྲུབས། སྨོན་
ལམ་གྱི་སྐབས་ནུབ་རེ་བཞིན་བསྟན་པ་རྒྱས་པའི་ཐུགས་སྨོན་གྱི་མཚམས་སྦྱོར་དང་། སྨོན་
ལམ་དུ་ཚོགས་པ་རྣམས་ལ་བསྙེན་བཀུར་ཡང་ཤིན་ཏུ་གཟབས་ཤིང༌། མཁས་མཆོག་
དཔའ་བོས་མཛད་པའི་སྟོན་པའི་འཁྲུངས་རབས་སོ་བཞི་པ་ནས་ཉིན་ལྟར་ཆོས་ཐུན་རེ་
གནང་ནས་སྔོན་བྱུང་སྟོན་པའི་རྣམ་ཐར་རྗེས་འཇུག་གདུལ་བྱའི་ཉམས་ལེན་དུ་འཁྱེར་
ཚུལ་གྱི་མན་ངག་རྣམས་ཞིབ་རྒྱས་སུ་སྩལ་ཏེ་ཆོས་དང་ཟང་ཟིང་གཉིས་ཀའི་སྒོ་ནས་ཡིད་
ཚིམ་པར་མཛད། ཟླ་བ་གཉིས་པའི་ཚེས་བརྒྱད་ཉིན་སྤོང་བ་པ་རྣམས་ལ་ཐེག་ཆེན་
གསོ་སྦྱོང་གི་སྡོམ་པ་སྩལ་ཏེ། དཔོན་སློབ་ཚང་མ་ཟས་དཀར་སྡོར་ལ་གནས་ནས་བཅོམ་
ལྡན་འདས་སྨན་གྱི་བླ་བདེ་བར་གཤེགས་པ་མཆེད་བརྒྱད་ཀྱི་དཀྱིལ་འཁོར་སྟ་གོན་
མཛད་དེ་མཆོད་གཏོར་རྣམས་ལྷའི་གྲངས་དང་མཉམ་པ་བཀོད་པས་མཛེས་པ་བཤམས་
ནས་སྨན་བླའི་མདོ་ཆོག་གི་སྙིང་པོ་ཡིད་བཞིན་ནོར་བུ་ཚོགས་འདོན་དུ་འཛུགས་པར་
མཛད། དེར་སྦྱོར་བའི་སྐོར་མདོ་ཆོག་ལ་ཞལ་འཕངས་མཛད་པ་རྣམས། བློ་གྲོས་དམན་པ་
དག་ལ་དགོངས་ཏེ་གཞུང་དེའི་སྦྱོར་(༧༢ན)དངོས་རྗེས་གསུམ་དུ་ཇི་ལྟར་བྱ་བའི་ཚུལ་
སྨན་བླའི་མདོ་ཆོག་གི་སྙིང་པོའི་ཆོག་སྒྲིགས་རིན་པོ་ཆེའི་ཐེམ་སྐས་ཞེས་བྱ་བའི་ལེགས་
- 101 -

རྒྱལ་དབང་འཇམ་དཔལ་རྒྱ་མཚོས་མཛད།
བཤད་ཀྱང་མཛད། དེ་ཡང་སྙིགས་མ་ལྔ་ཆེས་ཆེར་བདོ་བའི་དུས་འདིར་བདེ་བར་
གཤེགས་པ་མཆེད་བརྒྱད་ལ་གསོལ་བ་འདེབས་པ་གཙོ་ཆེ་བར་དགོངས་ནས། ཟླ་བ་ངོ་
རེ་བཞིན་གྱི་ཚེས་བརྒྱད་ལ་སྨན་བླའི་ཆོ་ག་ཆག་མེད་དང་། ཟླ་བ་ངོ་རེ་བཞིན་གྱི་ཚེས་
བཅོ་ལྔ་དང་། གནམ་གང་གཉིས་ལ་རྡོ་རྗེ་རྣམ་འཇོམས་ཀྱི་བུམ་སྒྲུབ་དང་། ཚོགས་ཕྱི་
མར་ཆ་གསུམ་གཏོར་མ་བྱབ་སྲུང་དང་བཅས་པ་རྣམས་ནམ་ཡང་མི་ཆག་པའི་རྒྱུན་ཡང་
འཛུགས་པར་མཛད་ཅིང་། ཕྱིས་ཉ་སྟོང་གཉིས་ལ་གོང་གི་ཆོ་གའི་ཐོག་ཏུ་གནས་བརྟན་
ཕྱག་མཆོད་ཀྱི་རྒྱུན་ཡང་འཛུགས་པར་མཛད་དོ། །
ལོ་འདིར་བསྟན་པ་སྤྱི་དང་བྱེ་བྲག་ལ་དགོངས་ཏེ་བླ་མེད་ཀྱི་དམ་རྫས་ཐུན་མོང་
མ་ཡིན་པ་བདུད་རྩི་རིལ་བུ་ཞིག་སྒྲུབ་པར་བཞེད་དེ་བླ་མ་གོང་མ་རྣམས་ཀྱིས་བསྒྲུབ་
པར་མཛད་པའི་རིལ་བུའི་རྟ་དང་། ཐུན་མོང་མ་ཡིན་པའི་རྫས། སྨན་གྱི་བྱེ་བྲག་རྣམས་
གཞུང་དང་མཐུན་པ་སྟ་གོན་མཛད་ནས་སྨན་སྒྲུབ། འདམ་སྒྲུབ། རིལ་སྒྲུབ་སོགས་དཔལ་
རྡོ་རྗེ་འཇིགས་བྱེད་ཆེན་པོའི་རྣལ་འབྱོར་གྱི་སྒོ་ནས་ཕྱག་ལེན་ལྟར་ཚད་(༧༢བ)ལྡན་
གྱི་ཀཱ་པ་ལ་གང་སྒྲུབ་པར་མཛད་པས། རིལ་བུ་རྣམས་ལས་འོད་འཕྲོ་ཞིང་དྲོད་འབར་
པ་སོགས་ངོ་མཚར་བའི་རྟགས་དང་མཚན་མ་ཤིན་ཏུ་ལེགས་པར་བྱུང་། བྱིན་རླབས་དང་
ལྡན་པའི་རིལ་བུ་དེ་ནས། རྗེ་ཉིད་ཐུགས་དམ་གྱི་སྐབས་ཀུན་ཏུ་ཐུན་མགོར་རིལ་བུ་རེ་
ཞལ་དུ་གསོལ་ཞིང་། གཞན་ཡང་སེར་སྐྱ་མང་པོར་མཇལ་ཕྱག་གནང་དུས་ཀྱང་རིལ་
བུ་རེ་ཞལ་དུ་གསོལ་ན་གྲིབ་དང་མི་གཙང་བས་མི་གོས། ནད་པ་གནོད་འཚེ་དང་ལྡན་
པ་རྣམས་ནས་རིལ་བུ་རེ་ཟོས་ན་གནོད་པ་ལས་ཐར་བ་དང༌། ལྷག་པར་གཉན་ནད་
ཚབས་ཆེན་པོ་སྨན་པས་བཟློག་དཀའ་བ་དག་ལའང་འདི་ཟོས་པས་གཉན་ནད་ལས་
གྲོལ་བ་མང་དུ་བྱུང་། གཞན་ཡང་འདི་ཁར་བཟུང་སྟེ་ཕྱིན་པ་ན་འགོ་བའི་ནད་རིམས་དག་
- 102 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
གིས་ཀྱང་གླགས་མི་རྙེད་པ་ཞིག་ཡོད་དོ། །དབྱར་གནས་ཀྱི་རིང་དགེ་སློང་བློ་བཟང་ཆོས་
འབྱོར་གྱིས་གསོལ་བཏབ་ངོར་ནམ་མཁའ་སྒོ་འབྱེད་ཀྱི་དབང་དང༌། ཐར་འདོད་དེད་
དཔོན་མའི་སྟེང་ནས་གཅོད་ཀྱི་མན་ངག །གྲུབ་དབང་བློ་བཟང་རྣམ་རྒྱལ་གྱི་གཅོད་
གཞུང་། གཅོད་གཞུང་མཐའ་ཡས་རྒྱ་མཚོ་བཅས་ཀྱི་ལུང་ཡང་སྩལ། ལོ་འདིར་གནས་
ནུབ་ཀྱི་ཡོན་བདག་རྣམས་ནས་བཀའ་འགྱུར་རིན་པོ་ཆེ་གསར་བཞེང་(༧༣ན)བྱས་པའི་
རབ་གནས་སུ་རྗེ་ཉིད་གདན་དྲངས་པ་ལྟར་ཟླ་བ་བརྒྱད་པའི་ཚེས་བཅུ་གཉིས་ལ་གནས་
ནུབ་ཀྱི་གཙུག་ལག་ཁང་དུ་ཕེབས། དེར་རིགས་པ་འཛིན་པའི་འཁོར་ཉི་ཤུ་རྩ་གསུམ་
དང་བཅས་དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་འཁོར་ཞལ་ཕྱེ་སྟེ་རབ་ཏུ་གནས་
པའི་ཆོ་ག་རྒྱས་པར་མཛད་པས་མེ་ཏོག་གི་ཆར་བབས་པ་སོགས་ངོ་མཚར་བའི་ལྟས་
ཀྱང་མང་དུ་བྱུང་ངོ༌། །
ཡུལ་དེའི་སྐྱེ་བོ་རྣམས་ཀྱིས་གཙུག་ལག་ཁང་རྟེན་བརྟེན་པར་བཅས་པའི་དཀར་
ཆག་དང༌། དེ་ལྟར་བསྐྲུན་པའི་དགེ་བ་རྣམས་རྫོགས་བྱང་དུ་བསྔོ་བའི་རིམ་པ་ངག་འདོན་
དུ་བྱས་ཆོག་པ་ཞིག་དགོས་ཞེས་གསོལ་བ་བཏབ་པ་ལྟར། ཨོཾ་སྭ་སྟི། བསྐལ་བཟང་
རྣམ་འདྲེན་རྒྱལ་བ་སྟོང་དག་གི །ཞེས་སོགས་ཀྱི་ལེགས་བཤད་ཀྱང་མཛད། དེ་ནས་
བསམ་གཏན་གླིང་དུ་ཕེབས། སྤོང་བ་པ་རྣམས་ལ་བདེ་ལམ་འཛིན་ཆོས་ཀྱི་སྟེང་ནས་
བྱང་ཆུབ་ལམ་གྱི་རིམ་པའི་མན་ངག་རྣམས་དང་། འཇིགས་བྱེད་བསྐྱེད་རིམ་གྱི་འཁྲིད་
ཅིག་ཀྱང་གནང་། ཟླ་བ་བཅུ་པའི་མཇུག་ཏུ་འཇིགས་བྱེད་ཀྱི་བསྙེན་སོང་རིགས་པ་འཛིན་
པའི་ཚོགས་དང་བཅས་པས་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་དགའ་ལྡན་དུ་གཤེགས་
པའི་དུས་ཆེན་དང་བསྟུན། དཔལ་རྡོ་རྗེ་འཇིགས་(༧༣བ)བྱེད་ཀྱི་རས་བྲིས་ཀྱི་དཀྱིལ་
འཁོར་ལ་བརྟེན་པའི་སྒྲུབ་མཆོད་ཉིན་ལྔ་དང་ཁ་སྐོང་དུ་ཞི་བའི་སྦྱིན་སྲེག་དང་བཅས་
- 103 -

རྒྱལ་དབང་འཇམ་དཔལ་རྒྱ་མཚོས་མཛད།
པ་ཚོགས་འདོན་དུ་འཛུགས་པར་མཛད། འདི་ལོ་ནས་བཟུང་དགའ་ལྡན་ལྔ་མཆོད་དང་
བསྟུན་པའི་འཇིགས་བྱེད་ཀྱི་སྒྲུབ་མཆོད་ཞག་ལྔ་རེ་དང་། ཟླ་བ་བྱུང་ངོ་ཅོག་གི་ཚེས་
ཉེར་ལྔའི་ཉིན་དེའི་བདག་འཇུག་རེ་བཞེས་རྒྱུའི་མཆོད་རྒྱུན་ཀྱང་བཙུགས། གཞན་ཡང་
རྗེ་བདག་ཉིད་ཆེན་པོའི་བཀའ་སྲོལ་ཐུན་མོང་མ་ཡིན་པ་འདི་ལ་ཡི་དམ་གསང་བདེ་
འཇིགས་གསུམ་ཡ་མ་བྲལ་བ་ཞིག་དགོས་ཤིང་། དེའི་རྒྱུ་མཚན་ཡང་སྣང་ཕྱོགས་སྒྱུ་
མའི་སྐུ་བསྒྲུབ་པའི་ཐབས་གཙོ་བོར་སྟོན་པ་གསང་བ་འདུས་པ་དང་། སྟོང་ཕྱོགས་འོད་
གསལ་གྱི་སྐུ་བསྒྲུབ་པའི་ཐབས་ གཙོ་བོར་སྟོན་པ་འཁོར་ལོ་བདེ་མཆོག །ལམ་དེ་
གཉིས་ཀྱི་གནད་ཐམས་ཅད་མ་ཚང་བ་མེད་པར་སྟོན་ཅིང་། སྒྲུབ་པ་པོའི་རྐྱེན་ངན་བར་
གཅོད་ཐམས་ཅད་སེལ་བ་ཡི་དམ་རྡོ་རྗེ་འཇིགས་བྱེད་འདི་ཡིན་པས། དེ་དག་གི་བདག་
འཇུག་གི་ཆོ་ག་རྣམས་རང་ཉིད་འཚང་རྒྱ་བ་ལ་མེད་མི་རུང་བའི་ཐབས་ཁོ་ན་ཡིན་ཞིང་།
སླད་ནས་ཀྱང་གསང་བདེ་གཉིས་ཀྱི་དབང་དང་ལམ་རིམ་གཉིས་ཀྱི་འཁྲིད་ཆོ་ག་ཕྱག་
ལེན་རྣམས་ལ་དོན་གཉེར་བྱེད་དགོས་ཚུལ་དང་། རང་རེའི་ཉམས་ལེན་ གྱི་ (༧༤ན
གཙོ་བོ་སྐྱེས་བུ་གསུམ་གྱི་ལམ་གྱི་རིམ་པ་འདི་ཡིན་ཞིང་། དེའི་ཆོས་སྐྱོང་ཐུན་མོང་
མ་ཡིན་པ་མགོན་ཆོས་རྣམ་སྲས་གསུམ་ཡིན་པས་འདི་རྣམས་ཀྱི་གཏོར་ཆོག་དང་། དཔལ་
ལྡན་དམག་ཟོར་རྒྱལ་མོ་འདི་དུས་གསུམ་རྒྱལ་བའི་ཡུམ་གཅིག་དབྱངས་ཅན་ལྷ་མོ་
ཆོས་བྱེད་ཡོངས་ཀྱི་བར་ཆད་བསྲུངས་པའི་ཆེད་དུ་དྲག་མོའི་སྐུར་བསྟན་པ་པཎ་ཆེན་
དབེན་ ས་ པ་ སྐུ་ན་རིམ་གྱི་སྲུང་མར་བསྟེན་ཅིང་། རང༌རེ་དབེན་ས་ པའི་བུ་བརྒྱུད་
རྣམས་ཀྱི་རིགས་ཀྱི་སྲུང་མའི་གཙོ་བོ་ཡིན་པས་ཆོས་སྐྱོང་འདི་རྣམས་ཀྱི་གཏོར་ཆོག་
ཀྱང་འཛིན་དགོས་ པའི་ ཞལ་ཏ་གནང་། དགེ་སློང་རྣམས་ནས་ ཀྱང་ བླ་ མའི་ བཀའ་
བསྒྲུབ་པ་དགེ་སྦྱོར་གྱི་གཙོ་བོར་གོ་བས་ཚང་མས་བློ་གྲོས་ཀྱི་ རྩལ་བཏོན་ཏེ་གོང་
པ
- 104 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼༢༽
གསལ་ཆོས་སྐྱོང་རྣམས་ཀྱི་གཏོར་ཆོག་ཀྱང་ཐུགས་འཛིན་མཛད། ཟླ་བ་བཅུ་གཉིས་
པའི་ཚེས་ཉེར་གཉིས་ཀྱི་ཉིན་མཆོད་གཏོར་རྣམས་རྗེ་བཙུན་བློ་བཟང་ཆོས་རྒྱན་གྱི་ཕྱག་
བཞེས་སུ་ཇི་ལྟར་ཡོད་པ་ལྟར་བཞེངས་ཏེ། ཚེས་ཉེར་གསུམ་ནས་ཉེར་དགུའི་བར་རང་
ཉིད་རྡོ་རྗེ་འཇིགས་བྱེད་ཀྱི་ང་རྒྱལ་ལ་གནས་བཞིན་པས་ཆོས་སྐྱོང་གོང་གསལ་གྱི་མངོན་
རྟོགས་བསྐང་བ་འཕྲིན་བཅོལ། བསྟོད་བསྐུལ་མངའ་གསོལ། ཤིས་བརྗོད་བཅས་
ཚོགས་འདོན་(༧༤ བ)དུ་འཛུགས་པར་མཛད་ཅིང་། ཕྱིས་པཎ་ཆེན་ཐམས་ཅད་མཁྱེན་
པ་ནས་ཆོས་སྐྱོང་དེ་རྣམས་ཀྱི་ཐོག་ཏུ། དཔལ་མགོན་ཞལ་བཞི་པ་དང་། བེཀྱེ་གཉིས་ཀྱི་
གཏོར་ཆོག་ཀྱང་གཙུགས་ན་ས་མཐའི་དགོན་པ་ལ་མུ་སྟེགས་ཀྱི་གནོད་པ་མི་འབྱུང་
བའི་ཁྱད་ཡོད་ཚུལ་གྱི་བཀའ་ཕེབས་པར་བརྟེན། དེ་གཉིས་ཀྱི་གཏོར་ཆོག་ཀྱང་འཛུགས་
པར་མཛད་དེ་ཟླ་བ་ངོ་རེ་བཞིན་གྱི་ཚེས་བཅུ་བཞི་དང་ཉེར་དགུ་གཉིས་ལ་ཆོས་སྐྱོང་གོང་
གསལ་གྱི་གཏོར་ཆོག་རྣམས་ཆག་མེད་དང༌། ལོ་མཇུག་ཏུ་བསྐང་བ་བདུན་ཕྲག་རེ་
བཅས་ནམ་ཡང་མི་ཉམས་པའི་མཆོད་རྒྱུན་འཛུགས་པར་མཛད་དོ། །ཤིང་སྤྲེ་སྨོན་ལམ་
གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་མཛད། དཔྱིད་ཆོས་སུ་རྗེ་རང་ཉིད་ཀྱིས་
མཛད་པའི་བྱ་རྒྱུད་དོན་གསལ་གྱི་བཤད་ལུང་མན་ངག་དང་བཅས་པ་དང༌། དབྱར་
གནས་ཀྱི་རིང་བྱམས་མགོན་བླ་མ་རིན་པོ་ཆེའི་གསུང་འབུམ་ཡོངས་རྫོགས་ཀྱི་ལུང་ཡང་
སྩལ། འདིའི་དུས་ཆོས་ཐུན་དང་པོའི་སྐབས་སྔོན་བཅོམ་ལྡན་འདས་ མྱ་ ངན་ ལས་ འདས་
ཏེ་དགྲ་བཅོམ་བདག་ཉིད་ཆེན་པོ་རྣམས་ཀྱིས་འདི་སྐད་བདག་ཐོས་ཀྱི་སྒོ་ནས་བཀའ་
བསྡུ་མཛད་པ་བཞིན་དུ། ད་འུ་རང་རྣམས་ལ་ཡང་བླ་མ་བཀའ་དྲིན་ཅན་དེ་ཉིད་ཀྱི་སྐུའི་
སྣང་བ་མིག་(༧༥ན)གི་ཡུལ་ལས་འདས། གསུང་གི་འཆད་ཉན་ཡང་འདི་སྐད་བདག་ཐོས་
ཀྱི་རེས་སུ་སླེབས་གདའོ། །ཞེས་གསུངས་ཏེ་ཐུགས་སྐྱོ་ནས་སྤྱན་ཆབ་བསིལ་ཞིང་ཆོས་
- 105 -

རྒྱལ་དབང་འཇམ་དཔལ་རྒྱ་མཚོས་མཛད།
ཐུན་ཡང་དབུ་ཚུགས་ཙམ་ལས་གནང་མ་ཐུབ། སྟོན་ཉེ་གནས་དཀའ་ཆེན་བྱང་སེམས་
ཀྱིས་ཞུས་ངོར་སྙིང་པོ་དོན་གསུམ་གྱི་འཁྲིད་མན་ངག་དང་བཅས་པ་རྒྱས་པར་སྩལ།
གཞན་ཡང་ཡེ་ཤེས་དཔལ་ལྡན་སོགས་ལ་དགེ་ཚུལ་གྱི་སྡོམ་པ་དང་དོན་གཉེར་ཅན་
གཞན་མང་པོར་འདོད་ཆོས་ཀྱང་མང་དུ་གནང་ངོ༌། །ཤིང་བྱ་སྨོན་ལམ་གྱི་ཐོག་སྐྱེས་
རབས་ཀྱི་འཆད་ཉན་སྔར་ལྟར་མཛད། དེའི་དཔྱིད་ཤེས་རབ་ཀྱི་ཕ་རོལ་ཏུ་ཕྱིན་པ།
བརྒྱད་སྟོང་པའི་བཤད་ལུང་དང་། དགེ་སློང་བློ་བཟང་དགའ་བས་གསོལ་བ་བཏབ་པ་
ལྟར་དབྱར་གནས་ཀྱི་རིང་མདོ་སྡེ་མཛངས་བླུན་གྱི་བཤད་ལུང༌། སྟོན་གྱི་དུས་དགེ་
སློང་བློ་བཟང་ཆོས་འབྱོར་དང་ཡེ་ཤེས་བསམ་གཏན་གཉིས་ཀྱིས་གསོལ་བ་བཏབ་པ་
ལྟར་ལམ་རིམ་ཆུང་བའི་བཤད་ལུང་བཅས་རྒྱས་པར་སྩལ། དེ་ནས་སྐྱིད་གྲོང་འགོ་ཡོད་
དམངས་བཅས་ནས་གསོལ་བ་བཏབ་པ་བཞིན། འཕགས་པ་ལྷ་ཁང་དུ་ཕེབས་ཏེ་རྟེན་
དང་བརྟེན་པར་བཅས་པ་ལ་ རབ་གནས་རྒྱས་པ་དང༌། རྗེ་ས་པཎ་གྱིས་མུ་སྟེགས་
(༧༥བ)འཕྲོག་བྱེད་དགའ་བོ་ཕམ་པར་མཛད་པའི་བཞུགས་ཁྲི་དེར་ཞབས་བཀོད་ནས་
སྐྱིད་གྲོང་མངའ་ཁུལ་གྱི་སེར་སྐྱ་སྟོང་ཙམ་འདུས་པ་ལ་ཚེ་དབང་དང་མ་ཎིའི་བཟླས་
ལུང་བཅས་སྩལ་ཏེ་ཆོས་ཀྱི་བག་ཆགས་འཇོག་པར་མཛད་དོ། །
དབུས་གཙང་ཕྱོགས་སུ་ཕེབས་ལམ་དུ་འདུས་སྡེ་ཁག་ལ་
མདོ་སྔགས་ཀྱི་ཟབ་ཆོས་ཅི་འདོད་དུ་སྩལ་ཚུལ།
མེ་ཁྱི་སྨོན་ལམ་གྱི་སྐབས་སྐྱེས་རབས་ཀྱི་འཆད་ཉན་སྔར་ལྟར་མཛད། དེ་ནས་
ཆོས་ཀྱི་རྒྱལ་པོ་ཙོང་ཁ་པ་ཆེན་པོས་གངས་རིའི་ཁྲོད་འདིར་སྔོན་མེད་པའི་ཤིང་རྟའི་
- 106 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ཁ༽
ལམ་སྲོལ་ཕྱེ་བ་རྡོ་རྗེ་འཆང་ཆེན་པོའི་ལམ་གྱི་རིམ་པའི་བཤད་རྒྱུན་འདི་ནུབ་པ་ལ་
མངོན་དུ་ཕྱོགས་པ་ཐུགས་ཀྱིས་མ་བཟོད་དེ། པཎ་ཆེན་ཐམས་ཅད་མཁྱེན་པ་ཆེན་པོའི་
ཞབས་དྲུང་དུ་ལམ་འདིའི་བཤད་རྒྱུན་རྣམས་གསན་པར་བཞེད་ནས་འདུལ་བ་འཛིན་
པ་བཅུ་དྲུག་ཙམ་གྱི་འཁོར་དང་བཅས་སྐྱིད་གྲོང་ནས་ཕེབས། རྫོང་དཀར་འཕེལ་རྒྱས་
གླིང་གི་བླ་མས་གསོལ་བ་བཏབ་པ་བཞིན་བླ་མའི་རྣལ་འབྱོར་གྱི་འཁྲིད་དང་། ཆོས་
རྒྱལ་གོང་མའི་ཕོ་བྲང་གཟིམས་ཆུང་ཀུན་གསལ་དུ་ རྗེ་དཔོན་རྡོ་ རྗེ་ ལྷ་སྐྱབས་ཀྱིས་
གསོལ་བ་བཏབ་པར་བསྙེན་གནས་ཡན་ལག་བརྒྱད་པའི་སྡོམ་པ་ལེན་ཚུལ་དངོས་
གྲུབ་ཀུན་འབྱུང་ཞེས་བྱ་བའི་ལེགས་བཤད་ཀྱང་མཛད། དེ་ནས་ལམ་བར་གྱི་འགྲོ་བ་
མང་པོའི་དོན་མཛད་བཞིན་དུ་ཤི་རྒྱལ་གྱི་བྱང་བརྒྱུད་དེ་ཕེབས་(༧༦ན)པས་ནམ་མཁའ་
ཤིན་ཏུ་དྭངས་པ་ལ་འཇའ་སྤྲིན་སྣ་ཚོགས་འཁྲིགས་ཤིང་དྲི་བཟང་པོས་ཁྱབ་པ་དང་རླུང་
བསེར་བུའི་རྒྱུ་བ་ཕྲ་མོ་ཙམ་ཡང་མེད་པ་ཞིག་བྱུང་བས་རྗེ་ཉིད་ནས་རྡོ་དཀར་པོ་ཆེ་བ་
ཞིག་ཕྱག་ཏུ་བསྣམས་ཏེ་འུ་རང་ཚང་མས་མཎྜལ་ཤོམས་ཤིག་གསུངས་ནས་ཡན་ལག་
བདུན་པ་མཛད་བཞིན་དུ་རྡོ་ཕུང་གེ་མཎྜལ་ཤིན་ཏུ་ཆེ་བ་ཞིག་གཤོམ་པར་མཛད་དེ་
ཕྱག་མང་དུ་གནང་ཞིང་ནམ་མཁའི་ཁྱོན་ཀུན་ཏུ་སྤྱན་མི་འཛུམ་པར་གཟིགས་ནས་
ཕྱག་ཐལ་མོ་སྦྱར་ཏེ་སྨོན་ལམ་ཡང་མཛད་དོ། །དུས་དེར་དག་པའི་གཟིགས་སྣང་ཁྱད་
པར་འཕགས་པ་ཞིག་བྱུང་བར་སྣང་ཡང་རྒྱུ་མཚན་ནི་གསུང་དུ་མ་བཞེད་ཅིང་། ཡུལ་
དེ་ལ་སྐྱིད་གྲོང་བླ་མའི་མཎྜལ་ཞེས་དེང་སང་ཕྱོགས་དེའི་སྐྱེ་བོ་ཀུན་ལ་གཏམ་དུ་གྲགས་
པ་ཡིན་ནོ། །
དེ་ནས་ཤྲཱི་ཆུ་བཟང་དུ་ཕེབས། བུ་ཆེན་གྲགས་པ་ཆོས་བཟང་གིས་གསོལ་བ་
བཏབ་པ་ལྟར་སྡེ་འདིའི་དགེ་འདུན་རྣམས་ལ་སྙིང་པོ་དོན་གསུམ་གྱི་འཁྲིད། སྐྱེ་བོའི་
- 107 -

རྒྱལ་དབང་འཇམ་དཔལ་རྒྱ་མཚོས་མཛད།
ཚོགས་མང་པོར་ཚེ་དབང་སེམས་བསྐྱེད་དང་བཅས་པ་དང་། ཤྲི་རྒྱལ་ལ་བསྟོད་པའི་
ལེགས་བཤད་ཀྱང་མཛད། དེ་ནས་རིམ་གྱིས་ཤེལ་དཀར་དུ་ཕེབས། རྫོང་སྡོད་པད་
ཚལ་དབང་རྒྱལ་ཚེ་རིང་གིས་སྤྱན་དྲངས་(༧༦བ)ཏེ་གསོལ་བ་བཏབ་པ་ལྟར། སེར་སྐྱ་
མང་པོར་ཚེ་དབང་དང་མ་ཎིའི་བཟླས་ལུང་། དམ་ཅན་ཆོས་རྒྱལ་ལ་གསེར་སྐྱེམས་
འབུལ་ཚུལ་གྱི་ཆོ་ག་ཞིག་ཀྱང་གསར་རྩོམ་མཛད། ཤེལ་ཆོས་འདུས་སྤྱིས་གཙུག་ལག་
ཁང་དུ་སྤྱན་དྲངས་ཏེ་གསོལ་བ་བཏབ་པ་བཞིན་དགའ་ལྡན་ལྷ་བརྒྱ་མའི་འཁྲིད་མན་
ངག་གིས་བརྒྱན་པ་ཤིན་ཏུ་རྒྱས་པ་ཞིག་ཀྱང་སྩལ། དུས་དེར་སྡེ་འདིར་མདོ་སྔགས་
གཉིས་འཛོམ་གྱི་དགེ་བཤེས་རགས་པར་མ་ཟད། སྡེ་དགོན་ཕན་ཚུན་གྱི་ཕྱོགས་ལྷུང་
ཆེ་བས་གང་བྱུང་ལ་དག་པ་སྟེར་དཀའ་ཡང་། རྗེ་འདིའི་གསུང་ཚངས་པའི་དབྱངས་དང་
ལྡན་པས་རྒྱལ་བ་གཉིས་པའི་སྙན་བརྒྱུད་ཀྱི་མན་ངག་རྣམས་མདོ་རྒྱུད་དུ་མའི་ཁུངས་
དང་སྦྱར་ཏེ། བསྟན་པ་ཡོངས་རྫོགས་ ཀྱི་ གནད་རྣམས་གང་ཟག་གཅིག་གི་ཉམས་
ལེན་དུ་དྲིལ་ནས་འདོམས་པར་མཛད་པས། དགེ་འདུན་རྣམས་ཤིན་ཏུ་དད་པར་གྱུར་
ཏེ། འདི་ནི་འོག་མིན་ཞིང་མགོན་པོ་ཉིད་སྙིགས་དུས་བསྟན་འགྲོའི་མགོན་དུ་མཁས་
བཙུན་བཟང་པོའི་ཡོན་ཏན་གྱི་ཕྱུག་པའི་དགེ་བའི་བཤེས་གཉེན་གྱི་རྣམ་པར་བསྟན་པ་
ཞིག་ཡིན་པ་ནི་གོར་མ་ཆག་གོ་ཞེས་གླེང་ཞིང་། ཕྱིས་རྗེ་འདིའི་མཚན་ནས་བརྗོད་ཀྱང་
རྡོ་རྗེ་འཆང་མཁས་(༧༧ན)བཙུན་རིན་པོ་ཆེ་ཞེས་བརྗོད་ལ། དེའི་སྟོབས་ཀྱིས་ད་ལྟ་
ལ་སྟོད་ལྷོ་བྱང་དུ་རྗེ་ཉིད་ཀྱི་མཚན་ལ་མཁས་བཙུན་རིན་པོ་ཆེ་ཞེས་གླེང་ངོ༌། །དེ་ནས་
རྒྱ་མཚོ་ལ་བརྒྱུད་དེ་མང་མཁར་ཕུར་ཕེབས། སངས་རྒྱས་སྨན་བླས་བྱིན་གྱིས་བརླབས་
པར་གྲགས་པའི་ཚ་ཆུའི་རྫིང་བུར་སྐུའི་འཕྲོད་བསྟེན་བདུན་གཅིག་གི་རིང་མཛད་པས།
གནས་དེའི་གཞི་བདག་མགུ་སྟེ་ཚ་ཆུ་འོ་མའི་རྫིང་བུར་གྱུར་པ་ཡང་ལན་འགའ་བྱུང་། དེ་
བ 108 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
ནས་མདར་དར་རྒྱས་གླིང་པས་གཙུག་ལག་ཁང་དུ་སྤྱན་དྲངས་ཏེ་གསོལ་བ་བཏབ་པ་
ལྟར་དགའ་ལྡན་ལྷ་བརྒྱ་མའི་འཁྲིད་ཅིག་དང་། བདེ་གླིང་གཉེར་བ་ཚེ་དབང་གིས་སྤྱན་
དྲངས་ཏེ་གསོལ་བ་བཏབ་པ་ལྟར་སེར་སྐྱ་མང་པོར་ཚེ་དབང་དང་སྤྱན་རས་གཟིགས་ཀྱི་
སྒོམ་བཟླས་ཀྱི་མན་ངག་ཀྱང་སྩལ། དེ་ནས་ལྷ་རྩེ་དགའ་ལྡན་འོག་མིན་གླིང་གི་གཙུག་
ལག་ཁང་དུ་སྤྱན་དྲངས། དེར་ཕྱག་ཆེན་དང༌། བློ་སྦྱོང་དོན་བདུན་མའི་འཁྲིད་བཅས་
རྒྱས་པར་སྩལ་ཞིང་། དེའི་འཁྲིད་ཡིག་བཀའ་གདམས་སྙིང་པོ་ཞེས་བྱ་བ་དང་། དེའི་
སྙིང་པོ་སྨོན་ལམ་དང་བཅས་པའི་བཀའ་རྩོམ་ཡང་མཛད། དེ་ནས་ཕུན་གླིང་ཆོས་སྡེ་
བས་གཙུག་ལག་ཁང་དུ་སྤྱན་དྲངས། དེར་བདེ་ལམ་གྱི་འཁྲིད་སེམས་བསྐྱེད་དང་བཅས་
པ་རྒྱས་(༧༧བ)པ་དང༌། གནས་ཆོས་སྡེ་པས་གསོལ་བ་བཏབ་པ་ལྟར་གཙུག་ལག་
ཁང་དུ་འདོད་ཆོས་ཅི་རིགས་པའང་སྩལ། ཟླ་བ་ལྔ་པའི་ཚེས་བརྒྱད་ལ་བཀྲ་ཤིས་ལྷུན་
པོར་ཕེབས། པཎ་ཆེན་ཐམས་ཅད་མཁྱེན་པའི་ཞབས་དྲུང་དུ་ལུས་ཀུན་ཕབ་པའི་
ཕྱག་འཚལ་སྔོན་དུ་འགྲོ་བས་དུས་གསུམ་གྱི་དགེ་རྩས་མཚོན་ལུས་ལོངས་སྤྱོད་ཐམས་
ཅད་ཀུན་ཏུ་བཟང་པོའི་མཆོད་སྤྲིན་དུ་སྤྲོས་ཏེ། ད་ལམ་བཤུལ་ཐག་རིང་བའི་ངལ་བ་
ཁྱད་དུ་བསད་ནས་སྐུའི་གམ་དུ་བཅར་ཏེ་གསོལ་བ་འདེབས་རྒྱུའི་སྙིང་པོ་ནི། སྔོན་དུས་
ཆོས་རྒྱལ་བྱང་ཆུབ་སེམས་དཔའ་རྣམས་ཀྱི་སྐུ་རིང་ལ་ལོ་པཎ་བཀའ་དྲིན་ཅན་རྣམས་ཀྱིས་
བོད་འདིར་སྡེ་སྣོད་གསུམ་དང༌། རྒྱུད་སྡེ་བཞིའི་འཆད་ཉན་རྒྱ་ཆེར་མཛད་འདུག་
ཀྱང་དུས་དབང་གིས་རིམ་ཉམས་སུ་གྱུར། ཆོས་ཀྱི་རྒྱལ་པོ་ཙོང་ཁ་ཆེན་པོས་དཀའ་བ་
བརྒྱ་ཕྲག་དུ་མའི་སྒོ་ནས་ལོ་པཎ་བཀའ་དྲིན་ཅན་རྣམས་ཀྱི་མཛད་སྲོལ་རྗེས་སུ་བསྐྱངས་
ནས་བསྟན་པ་ཉམས་པ་གསོ་བའི་ཆེད་དུ་མདོ་སྔགས་ཀྱི་འཆད་ཉན་རྒྱ་ཆེན་པོ་མཛད་དེ་
ཕྱི་རབས་ཀྱི་གདུལ་བྱ་རྣམས་ཀྱི་དོན་དུ་རྒྱུད་སྡེ་རྒྱ་མཚོའི་སྙིང་པོ་གླེགས་བམ་གཅིག་ཏུ་
- 109 -

རྒྱལ་དབང་འཇམ་དཔལ་རྒྱ་མཚོས་མཛད།
བསྡུས་པ་རྡོ་རྗེ་འཆང་ཆེན་པོའི་ལམ་གྱི་རིམ་པ་འདི་ཉིད་མཛད་ནས་(༧༨ན)ཐུགས་
སྲས་བདག་ཉིད་ཆེན་པོ་རྣམས་ལ་འདིའི་བཤད་རྒྱུན་ཡང་རྒྱ་ཆེར་སྤེལ་བར་མཛད་
ཀྱང་། བསྟན་པ་རིམ་ཉམས་ཀྱིས་དེང་སང་གི་ཆར་བཤད་རྒྱུན་ཙམ་ཡང་ཉམས་པ་ལ་
མངོན་དུ་ཕྱོགས་པས། རྗེ་བཙུན་དམ་པ་ཐུགས་རྗེ་ཅན་ཉིད་ཀྱིས་ཐུགས་རྗེའི་མཐུ་དཔུང་
བསྐྱེད་དེ། བན་རྒན་བདག་དང་གདན་ས་འདིའི་སློབ་དཔོན་རྣམ་པ་བཞི། བསྟན་པ་
ལ་ཕན་པའི་དགེ་བའི་བཤེས་གཉེན་བརྒྱ་ཕྲག་མང་པོ་ལ་རྡོ་རྗེ་འཆང་ཆེན་པོའི་ལམ་གྱི་
རིམ་པའི་བཤད་རྒྱུན་མན་ངག་གིས་བརྒྱན་ཅིང་ཤིན་ཏུ་རྒྱས་པ་ཞིག་ཅིས་ཀྱང་གནང་དུ་
གསོལ་ཞེས་གསོལ་བ་འདེབས་པར་མཛད་པས་དགྱེས་བཞིན་དུ་ཞལ་གྱིས་བཞེས་ཏེ་
ཟླ་བ་ལྔ་པའི་ཚེས་ཉེར་དྲུག་ནས་ཉིན་ཉི་ཤུ་རྩ་གསུམ་གྱི་རིང་ལམ་འདིའི་བཤད་ལུང་
གསང་ཆེན་རྒྱུད་སྡེ་རྒྱ་མཚོའི་མན་ངག་གི་ཉིང་ཁུ་རྣམས་བུམ་པ་གང་བྱོའི་ཚུལ་དུ་
གནང་། འདི་སྐབས་པཎ་ཆེན་ཐམས་ཅད་མཁྱེན་པ་ནས་རྒྱུད་སྡེ་སོ་སོའི་དཀའ་བའི་
གནས་མཐར་ཐུག་པ་རྣམས་ལས་བརྩམས་ཏེ་བཀའ་འདྲི་ཞིབ་ཏུ་མཛད་པར། རྗེ་ཉིད་
ནས་གུས་པ་རང་གི་བློའི་འཆར་ཚོད་དུ་འདི་དང་འདིའི་ཞེས་ལན་འཕྲལ་འཕྲལ་དུ་འབུལ་
བར་མཛད་པས། ཤིན་ཏུ་མཉེས་ཏེ་སྒྲུབ་པའི་རྒྱལ་(༧༨བ)མཚན་འཛིན་པ་རང་གི་
ཐུགས་ལ་གང་མངའ་བ་དེ་ཁོ་ན་བཞིན་ཡིན། ཁོ་བོ་ནི་གཡེང་བས་ཁྱེར་ཏེ་འདི་འདྲའི་
དཀའ་ནད་ལ་བསམ་ཁོམ་པ་མི་འདུག་གསུང་། འདི་སྐབས་ཆོས་ཀྱི་ཆེད་དུ་ལུས་སྲོག་
ཀྱང་ གཏོང་དགོས་ པར་ གསུངས་པ་ལྟར། ཐོག་མཐའ་བར་གསུམ་དུ་ཟང་ ཟིང་གི་
མཆོད་སྤྲིན་མཐའ་ཡས་པས་མཆོད་ཅིང་། ཁྱད་པར་རྒྱུད་སྡེ་འོག་མ་གསུམ་གྱི་གསུང་
བཤད་རྫོགས་ནས་བླ་མེད་ཀྱི་གསུང་བཤད་ཚུགས་པའི་མཚམས་སུ། ཚོགས་འཁོར་རྒྱ་
ཆེན་པོའི་ཐོག་ཕྱི་ནང་གསང་བ་དེ་ཁོ་ན་ཉིད་ཀྱིས་མཆོད་སྤྲིན་གྱིས་མཆོད་དེ། སླར་ཡང་བླ་
- 110 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
ན་མེད་པའི་རྒྱུད་ཀྱི་བཤད་སྲོལ་རྣམས་གསང་བའི་གནད་ཀྱི་མན་ངག་གིས་བརྒྱན་ཏེ་
རྒྱས་པར་སྩལ་དགོས་པའི་གསོལ་འདེབས་ཀྱང་ཞུ་བར་མཛད་ཅིང་། མཇུག་ཏུའང་བླ་
མ་མཆོད་པ་དང་འབྲེལ་བའི་ཚོགས་མཆོད་རྒྱས་པར་བཤམས་ཏེ་ཞིང་ཁམས་རྒྱ་མཚོའི་
བཀོད་པ་དང་བཅས་པས་ལེགས་པར་མཆོད། འདི་ལོའི་དབྱར་གནས་བཀྲ་ཤིས་ལྷུན་
པོར་མཛད་དེ། དེའི་རིང་པཎ་ཆེན་ཐམས་ཅད་མཁྱེན་པས་ཚོགས་ཆེན་དུ་རྗེ་རང་ཉིད་
ཀྱི་གསུང་འབུམ་གྱི་ལུང་གི་འཕྲོ་དང་། ཚད་མ་རྣམ་འགྲེལ། མངོན་རྟོགས་རྒྱན། མདོ་
རྩེ། མངོན་པ་མཛོད། དབུ་མ་འཇུག་པ་(༧༩ན)བཅས་ཀྱི་གཞུང་བཤད་མཛད་པ་རྣམས་
གསན་ཅིང་རྣམ་འགྲེལ་གྱི་གསུང་བཤད་ལ་ཟིན་བྲིས་ཀྱང་མཛད། དབྱར་གནས་གྲོལ་
ཏེ་པད་ཚལ་མདའ་དཔོན་ཕུན་ཚོགས་རྣམ་རྒྱལ་གྱིས་ལྟོས་བཅས་འདས་གསོན་ཚང་
མའི་ཆེད་དུ་རྗེ་བཙུན་བྱམས་མགོན་གྱི་སྐུ་བརྙན་གསེར་ཟངས་ལས་གྲུབ་པ་མི་ཚད་
ཙམ་ཞིག་གསར་དུ་བཞེངས་པའི་གཟུངས་འབུལ་དང་རབ་གནས་བཅས་ལ་ རྗེ་ཉིད་
ཕེབས་དགོས་པར་གསོལ་བ་བཏབ་པ་བཞིན་པཎ་ཆེན་ཐམས་ཅད་མཁྱེན་པར་གནང་
བ་གསོལ་ཏེ་པད་ཚལ་དུ་ཕེབས། གཟུངས་རྣམས་སྒྲིལ་འབུལ་གྱི་གོ་རིམ་རྗེ་བཙུན་བློ་
བཟང་ཆོས་རྒྱན་གྱི་ཕྱག་བཞེས་ལྟར་མཛད་དེ། ཚེས་བཅུ་བཞི་ནས་ཉིན་གསུམ་གྱི་རིང་
རབ་གནས་སྦྱོར་དངོས་རྗེས་གསུམ་ཚང་བ་རྒྱས་པར་མཛད་པས་དངོས་གཞིའི་ཉིན་
ནམ་མཁའ་འཇའ་འོད་ཀྱིས་ཁེངས་ཤིང་། བཀྲ་ཤིས་རྟགས་བརྒྱད་ལ་སོགས་པའི་
མཆོད་རྫས་ཀྱི་དབྱིབས་ཀྱི་ཆུ་འཛིན་ལང་ལོང་དུ་འཁྲིགས་པས་སྐྱེ་དགུ་ཀུན་ངོ་མཚར་ཡ་
མཚན་དུ་བྱེད་པ་བྱུང་། སླར་ཡང་པཎ་ཆེན་ཐམས་ཅད་མཁྱེན་པའི་ཞབས་དྲུང་དུ་
ཕེབས། གཟུངས་འབུལ་དང་ རབ་གནས་ཚེས་ གྲངས་ གང་ལ་མཛད་ བཀའ་ཕེབས་
པར། རྒྱུ་མཚན་རྣམས་གསོལ་(༧༩བ)བས་དེ་ཁ་ཡིན་ཚེས་བཅོ་ལྔའི་ཉི་མ་ཚ་རྟིང་ཁར་
111 -

རྒྱལ་དབང་འཇམ་དཔལ་རྒྱ་མཚོས་མཛད།
པད་ཚལ་གྱི་ཐད་ཀྱི་ནམ་མཁའ་ལ་འཇའ་སྤྲིན་འཁྲིགས་ཏེ་མེ་ཏོག་གི་ཆར་འབབས་པ་
ངེད་ཀྱིས་ཀྱང་མཐོང་བྱུང་། དམ་ཚིག་པ་ལ་ཡེ་ཤེས་པ་དངོས་སུ་ཞུགས་པའི་རྟགས་ཡིན་
གསུངས་ཏེ་མཉེས་མཉེས་མཛད། དེ་ནས་དབུས་སུ་ཕེབས་པའི་རྒྱུ་མཚན་གསོལ་
བས། སེ་འབྲས་དགའ་གསུམ་སོགས་ཀྱི་ཆོས་དོན་གཉེར་ཅན་རྣམས་ལ་འཇམ་མགོན་
སྙན་བརྒྱུད་ཀྱི་མན་ངག་རྣམས་གནང་དགོས་པའི་བཀའ་ཡང་གནང་། དེ་ནས་ཞྭ་ལུར་
ཕེབས་ཏེ་དམ་ཅན་ཆོས་རྒྱལ་ལ་འཕྲིན་བཅོལ་དང་གནས་ཀྱི་ཁྱད་པར་རྣམས་ཞིབ་ཏུ་
གཟིགས། གཞན་ཡང་འབི་ལུང་། དབེན་དགོན། རོང་བྱམས་ཆེན་སོགས་སུ་སེར་སྐྱ་
མང་པོར་ཆོས་འཁོར་བསྐོར་བཞིན་པར་ལྷ་ལྡན་དུ་ཕེབས། བདག་ཉིད་ནས་པཎ་
ཆེན་ཐམས་ཅད་མཁྱེན་པ་ལས་དགེ་ཚུལ་གྱི་སྡོམ་པ་ནོད་པའི་ལེགས་སྐྱེས་སུ། ཞིང་
ཁམས་རྒྱ་ མཚོའི་བཀོད་ པས་ཐོག་དྲངས་དྲང་སྲོང་གི་བདེན་ ཚིག་ ཀྱང་བརྗོད་པར་
མཛད། དེའི་དུས་ཀྱི་གསུང་བཤད་རྣམས་ཡི་གེར་འཁོད་པ་ཞིག་དགོས་ཞེས་ནང་མ་
རྣམས་ནས་ཞུས་པར། ཕན་བདེའི་གྲུ་ཆར་འབེབས་པའི་སྤྲིན་གྱི་སྒྲ་དབྱངས་ཞེས་པའི་
ལེགས་བཤད་ཀྱང་མཛད། དགུན་གྱི་རིང་ཁུ་བོ་དེ་ཉིད་ནས་མཐུན་རྐྱེན་ཕུལ་ཏེ་བྲག་
རི་(༨༠ན)སྒྲུབ་སྡེར་བཞུགས། ཞལ་སྔ་ནས་ངག་དབང་དོན་གྲུབ་རྐྱང་པར་ཕྱག་ཆེན་
གྱི་འཁྲིད་སྩལ་ཅིང་རྗེ་ཉིད་ནས་ཀྱང་རྡོ་རྗེ་སེམས་དཔའ་ཞལ་གཅིག་ཕྱག་གཉིས་པའི་
རྗེས་གནང་སོགས་ཆོས་ བཀའ་ མཐའ་ ཡས་ པ་གསན། དགུན་སྨད་གཙང་པ་གོ་བོ་
མཁན་ཟུར་གྱིས་གསོལ་བ་བཏབ་པ་ལྟར་འབྲས་སྤུངས་གསང་སྔགས་ཕོ་བྲང་དུ་སྡེ་
སྣོད་འཛིན་པ་ཆིག་སྟོང་སྐོར་ལ་ཕྱག་ཆེན་གྱི་ཟབ་འཁྲིད་དང་། རིགས་པ་འཛིན་པ་བཅུ་
སྐོར་ལ་དཔའ་བོ་གཡུལ་འཇུག་གི་འཕོ་འཁྲིད་ཀྱང་སྩལ། དེ་ནས་སེར་སྨད་བླ་མ་
གྲགས་པ་འཕྲིན་ལས་ཀྱིས་གསོལ་བ་བཏབ་པ་ལྟར་སེར་སྨད་གྲྭ་ཁང་དུ་སྡེ་སྣོད་འཛིན་
བ 112 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
པ་སྟོང་དུ་ཉེ་བར་བདེ་ལམ་གྱི་འཁྲིད་དང་། བྱེས་དཔོན་སློབ་བྱམས་པ་སྨོན་ལམ་ནས་
གསོལ་བ་བཏབ་པ་ལྟར། བྱེས་གྲྭ་ཁང་དུ་སྡེ་སྣོད་འཛིན་པ་ཆིག་སྟོང་བརྒལ་བར་རི་
བོ་དགའ་ལྡན་པའི་ཕ་ཆོས་ཟབ་ལམ་ཕྱག་རྒྱ་ཆེན་པོ། སྔོན་འགྲོ་འཁྲིད་ཆེན་བཞི་དང་
བཅས་པའི་གསང་བ་མཐར་ཐུག་པ་རྣམས་ཞག་བཞི་བཅུའི་བར་དུ་སྩལ་ཏེ་སེམས་བསྐྱེད་
མཆོད་པ་ཡང་རྒྱས་པར་མཛད། གཞན་ཡང་དོན་གཉེར་ཅན་འགའ་ཞིག་ལ་ནམ་མཁའ་
སྒོ་འབྱེད་ཀྱི་དབང་དང༌། ཐར་འདོད་དེད་དཔོན་མའི་འཁྲིད། སྔགས་པ་བླ་གྲྭས་གསོལ་
(༨༠བ)བ་བཏབ་པ་ལྟར། འདུལ་བའི་ལག་འཁྲིད་སོགས་ཟབ་ཆོས་མང་དུ་གནང་། དེ་
ནས་དགའ་ལྡན་རྣམ་པར་རྒྱལ་བའི་གླིང་དུ་ཕེབས། ཁྲི་ངག་དབང་ཆོས་གྲགས་ཀྱི་
གསོལ་བ་བཏབ་པ་ལྟར་གཟིམས་ཆུང་འོད་གསལ་ཕུག་ཏུ་ཕྱག་རྒྱ་ཆེན་པོའི་འཁྲིད་དང་།
གཙང་པ་ཁམ་ཚན་གྱི་ཚོམས་སུ་ལམ་གཙོའི་འཁྲིད་བཅས་རྒྱས་པར་སྩལ། དེ་ནས་བླ་
མ་བྱམས་པའི་ཡང་སྲིད་ཕན་ཡུལ་དུ་ཕེབས་པ་མཇལ་བཞེད་ཡོད་པའི་ཐོག་པཎ་ཆེན་
རིན་པོ་ཆེ་ཀྱང་སྤྲུལ་པའི་སྐུ་ལ་ཚེ་དབང་དང་། བྱབ་ཁྲུས་འབུལ་བར་འཕྲལ་དུ་ཕེབས་
དགོས་པའི་བཀའ་རྒྱ་འབྱོར་པར་བརྟེན་ཕན་ཡུལ་དུ་ཕེབས་པའི་ལམ་དུ་བླ་མ་གོང་
མའི་སྲུང་མས་ཆེད་དུ་བྱས་པ་བཞིན་འབྱུང་བའི་གཤིས་ཀྱི་ལྟས་ཕུན་སུམ་ཚོགས་པ་
བྱུང་བ་ན་དགྱེས་པའི་ཉམས་ཀྱང་མཛད། སྤྲུལ་པའི་སྐུའི་ཞལ་མཇལ་མ་ཐག་ལུས་ཀུན་
ཕབ་པའི་ཕྱག་དང་། ཞིང་ཁམས་རྒྱ་མཚོའི་བཀོད་པ་བཅས་ཕུལ་ཏེ་བྱམས་མགོན་ཐུགས་
རྗེ་ཅན་ཉིད་སླར་ཡང་བསྟན་འགྲོའི་དོན་དུ་བསམ་བཞིན་དུ་བྱོན་པ་ཐུགས་རྗེ་ཆེ་ཞིང་།
ད་ཆ་སྐུའི་བཀོད་པ་རྫོགས་པར་མྱུར་དུ་བཞེངས་ཏེ་ཆོས་ཀྱི་འཁོར་ལོ་བསྐོར་དགོས་པའི་
གསོལ་འདེབས་ཀྱང་ཞུ་བར་མཛད། དེ་ནས་ཐོག་མའི་ཆོས་འབྲེལ་དུ་དགའ་ལྡན་ལྷ་
བརྒྱ་མའི་འཁྲིད་དང་། (༨༡ན)ཚེ་དབང་། ཕྱི་ཉིན་རྣམ་འཇོམས་ཀྱི་ཁྲུས་ཆོག་སྔོན་དུ་འགྲོ་
- 1 13 -

རྒྱལ་དབང་འཇམ་དཔལ་རྒྱ་མཚོས་མཛད།
བའི་བྱབ་ཁྲུས་ཤིག་འབུལ་བར་མཛད་པས། དེ་མ་ཐག་བསྟན་རྒྱས་བསྟན་རྒྱས་ཞེས་
ཞམ་འབྲིང་པའི་མིང་འབོད་པར་མཛད་པ་ན། ཡབ་ཡུམ་འཁོར་བཅས་ཧ་ལས་ཏེ། དེ་སྔ་
བླ་མ་དང་། དགེ་བཤེས་སུས་ཕུལ་ཀྱང་ཁྲུས་ཆབ་མི་བཞེས་ན། ད་ལམ་ཁྲུས་ཆབ་འཕྲལ་
དུ་བཞེས་ནས་བསྟན་རྒྱས་ཞེས་པའི་གསུང་ཡང་བྱོན་པས་བདག་ཉིད་ཆེན་པོ་གཉིས་སྐུ་
ཚེ་སྔ་མར་ཆོས་ཀྱི་འབྲེལ་བ་གྲུབ་པའི་བག་ཆགས་སད་པ་ཡིན་འདུག་པས་འདི་ལས་
ལྷག་པའི་ངོས་འཛིན་ཅི་ལ་དགོས་ཞེས་གླེང་བའང་བྱུང་ངོ༌། ། །
དེ་ནས་སྒོ་ལ་བརྒྱུད་དེ་ཕུར་བུ་ལྕོག་ཏུ་ཕེབས། དོན་གཉེར་ཅན་རྣམས་ལ་ཆོས་
བཀའ་ཅི་རིགས་པ་དང༌། འགའ་ཞིག་གི་ངོར་ལམ་རིམ་སྔོན་འགྲོ་སྦྱོར་བའི་ཆོས་དྲུག་
གི་རིམ་པ་དངོས་གྲུབ་ཀུན་འབྱུང་ཞེས་བྱ་བའི་ལེགས་བཤད་ཀྱང་མཛད་དོ། །མེ་ཕག་
སྨོན་ལམ་ཆེན་མོའི་སྐབས་བཀའ་བློན་པཎྜི་ཏས་གསོལ་བ་བཏབ་པ་ལྟར། རྡོ་རིང་དུངོ་
མ་རྣམས་ལ་ཚེ་དབང་དང་། ཚོམས་ཆེན་དུ་རྒྱུད་གྲྭ་སྟོད་སྨད་ཀྱི་དགེ་བཤེས་སོགས་དོན་
གཉེར་ཅན་སུམ་བརྒྱ་སྐོར་ལ་བདེ་ལམ་གྱི་འཁྲིད་སེམས་འསྐྱེད་མཆོད་པ་དང་བཅས་
པ། རྗེ་རང་ཉིད་ཀྱིས་མཛད་པའི་གཞི་གསུམ་གསལ་བྱེད་ཀྱི་ཐོག་(༨༡བ)ནས་གཞི་
གསུམ་གྱི་ཕྱག་ལེན་རྣམས་ཞིབ་པ་དང་། སྐྱེས་རབས་སོ་བཞི་པ་ནས་ཆོས་ཐུན་གཅིག་
ཀྱང་སྩལ། སྐབས་འདིར་དགའ་བཞི་པཎྜི་ཏས་སྐྱིད་གྲོང་བསམ་གཏན་གླིང་དུ་གཞུག་
མར་གནས་པ་དང་། ཕྱོགས་འདུས་ཀྱི་ཆོས་ཞུ་བ་ཅི་ཡོད་ལ་སྟོན་དཔྱིད་གཉིས་སུ་ལམ་
རིམ་གྱི་བཀའ་ཆོས་ཟླ་བ་རེ་གནང་ལམ་གྱི་ཐོག་ཇ་ཐུག་གི་སྦྱིན་བདག་བྱེད་རྒྱུའི་སྙན་
ཞུ་ཡང་ཕུལ། དུས་དེར་སྤོང་བ་པ་རྣམས་ཇེ་འཕེལ་དུ་སོང་བས་བསམ་གཏན་གླིང་གི་
འདུ་ཁང་ཆུང་སྐྱོན་གྱིས་ཞལ་ཏ་བ་འདུལ་བ་འཛིན་པ་བསྟན་འཛིན་རྒྱ་མཚོ་ལ། འབྲེལ་
མཚུངས་ཀྱི་སར་དགེ་འདུན་གྱི་ཀུན་དགའ་ར་བ་བཞེང་དགོས་པའི་གསུང་འཕྲིན་ཀྱང་
- 114 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
སྩལ། དེ་ནས་གཙང་ཕྱོགས་སུ་ཕྱག་བཏེག །བྱམས་ཆེན་ཆོས་སྡེ་བས་གསོལ་བ་བཏབ་
པ་ལྟར་གཙུག་ལག་ཁང་དུ་སོ་སོའི་འདོད་ཆོས་རྣམས་ཀྱང་རྒྱས་པར་སྩལ། དེར་དགའ་
བཞི་པཎྜི་ཏས་བྱམས་པའི་གོས་སྐུ་གསར་བཞེང་ལ་རབ་གནས་མཛད་དགོས་པའི་གདན་
འདྲེན་པ་འབྱོར་བ་ལྟར་དགའ་བཞིར་ཕེབས། གོས་ཐང་གིས་གཙོས་རྟེན་རྣམས་ལ་
རབ་གནས་མཛད་ཅིང་། དཔལ་འཁོར་ཆོས་སྡེ་བ་དང་། གསེར་སྡིངས་པ་སོགས་
ཀྱི་དགེ་འདུན་སྟོང་ཙམ་ལ་དགའ་ལྡན་ལྷ་བརྒྱ་མ་དང་། ལམ་རིམ་གྱི་གསུང་བཤད་
ཀྱང་སྩལ། དེ་ནས་པད་ཚལ་བས་འབི་ལུང་དུ་སྤྱན་དྲངས། (༨༢ན)མདའ་དཔོན་ངོ་
གཡོག་དང་། འབི་ལུང་། མཚན་སྒྲོག །བསམ་སྡིངས་བཅས་ཀྱི་དགེ་འདུན་རྣམས་དང་།
ཉེ་འཁོར་གྱི་སེར་སྐྱ་ཕོན་ཆེ་བར་བདེ་ལམ་ཀྱི་འཁྲིད་རྒྱས་པར་སྩལ་བས་ཆོས་གསན་
པ་ཚང་མ་བློ་འཁུལ་ཆེ་ཞིང་། ཁྱད་པར་མདའ་པད་ཀྱི་གཡོག་དྲུང་ཡིག་བསོད་ནམས་
ཚེ་བརྟན་ཟེར་བ་ཞིག་གིས། བླ་མ་རིན་པོ་ཆེ། ཁྱེད་ཀྱིས་གསུངས་པའི་ཆོས་དང་བསྟུན་
པ་བདག་གི་བྱ་བ་ཆེ་ཕྲ་ཚང་མ་རང་ཉིད་ངན་སོང་གི་གཏིང་དུ་འཕེན་པའི་ལས་ངན་
འབའ་ཞིག་ཏུ་སོང་འདུག་ཅིང་། ད་མི་ཚེ་ཕལ་ཆེར་ནི་འདས། འཆི་བ་ལ་ཉེ་བས་རྒྱུན་དུ་
སྙིང་ལ་བཅངས་ཆོག་པའི་ཞལ་གདམས་ ཕྱི་མ་ངན་འགྲོའི་སྐྱེ་སྒོ་གཅོད་ཐུབ་པའི་
ཉམས་མགུར་ཞིག་གསུང་དུ་གསོལ་ཞུས་པས། སྣོད་ལྡན་དུ་དགོངས་ནས་ལམ་གྱི་
གནད་ཚང་བའི་གསུང་འདི་སྐད་ཅེས་བཀའ་སྩལ་ཏོ། །
ན་མོ་གུ་རུ། དབྱིངས་སྤྲོས་བྲལ་ལྷ་ཡི་ལམ་ཡངས་པར། ། སྐུ་རྣམ་པ་ཅིར་ཡང་
སྟོན་མཛད་པ། །རྗེ་རིགས་ཀུན་ཁྱབ་བདག་རྡོ་རྗེ་འཆང་། ། མི་བདག་སྙིང་པདྨོའི་
ཟེའུ་འབྲུར་བཞུགས། །སྔོན་ཐོག་མ་མེད་ནས་ད་ལྟའི་བར། ། ལས་ཉོན་མོངས་དབང་
གིས་འཁོར་བར་འཁྱམས། །ད་འཇིགས་རུང་སྲིད་མཚོ་ཆེ་འདི་ལས། །དུས་མྱུར་དུ་ཐར་
- 115 -

རྒྱལ་དབང་འཇམ་དཔལ་རྒྱ་མཚོས་མཛད།
བར་བྱིན་གྱིས་རློབས། །མ་རིགས་(༨༢བ)དྲུག་འཁོར་བའི་མཚོ་ནང་ནས། །བདག་
གཅིག་པུས་སྒྲོལ་བར་བྱེད་པ་ལ། དུས་ནམ་ཡང་ཞུམ་པ་མི་སྐྱེ་བའི། །སེམས་
སྙིང་སྟོབས་སྐྱེ་བར་བྱིན་གྱིས་རློབས། །བློ་མ་རིག་འཁྲུལ་པའི་སྣང་བ་འདི། གཉིད་ལོག་
པའི་རྨི་ལམ་སྣང་བ་བཞིན། དོན་བདེན་པར་གྲུབ་པ་ཅང་མེད་པས། སེམས་གནས་
ལུགས་རྟོགས་པར་བྱིན་གྱིས་རློབས། ཆོས་ཀུན་ཀྱི་རྩ་བ་རང་གི་སེམས། །སེམས་
གདོད་ནས་སྤྲོས་དང་བྲལ་བའི་དབྱིངས། དབྱིངས་རིག་པ་དབྱེར་མེད་བླ་མ་ལྷ། ། ལྷ་
སེམས་སུ་འཆར་བར་བྱིན་ཀྱིས་རློབས། །ལར་དུས་དང་གནས་སྐབས་ཅིར་གྱུར་ཀྱང༌། །
སྐྱབས་ཀུན་འདུས་བླ་མ་ལྷག་པའི་ལྷ། །རང་སེམས་དང་དབྱེར་མེད་སྒོམ་བྱས་ཏེ། །
མཐར་ཐུགས་ཡིད་འདྲེས་པར་བྱིན་གྱིས་རློབས། །ཞེས་པའི་དམིགས་སྐོར་མན་ངག་
དང་བཅས་གསུངས་པས་བཟང་པོའི་བག་ཆགས་སད་དེ་ཁྱིམ་ནས་ཁྱིམ་མེད་པར་རབ་
ཏུ་བྱུང་ཞིང་བསྙེན་པར་རྫོགས། བདེ་འགྲོའི་རྒྱུ་ཚོགས་ཚུལ་ཁྲིམས་གཙང་ཞིང་དབེན་
པའི་རི་སུལ་དུ་བསམ་གཏན་གྱི་བདེ་བས་འཚོ་བཞིན་དུ་འདས་པ་ཞིག་བྱུང་། དེ་ནས་
མཚན་སྒྲོག་ཏུ་ཕེབས་ཏེ་བློ་སྦྱོང་ཆེན་མོའི་བཤད་ལུང་ཡང་རྒྱས་པར་སྩལ། དེ་ནས་
བཀྲ་ཤིས་ལྷུན་པོར་པཎ་ཆེན་ཐམས་ཅད་མཁྱེན་པའི་ཞབས་དྲུང་དུ་ཕེབས་ཏེ། རྗེ་ཁྱེད་
ཀྱི་(༨ ༣ན)བཀའ་བཞིན་དབུས་ཕྱོགས་ཀྱི་དོན་གཉེར་ཅན་རྣམས་ལ་དབེན་ས་པའི་
མན་ངག་འཆད་སྤེལ་གྱིས་བསྟན་པའི་ཞབས་འདེགས་ཞུས་ཚུལ་སྙན་ཞུ་ཕུལ་བར།
ཤིན་ཏུ་དགྱེས་ཏེ་ལེགས་སོའི་ཁ་བཏགས་དང་། པཎ་ཆེན་རང་ཉིད་ཀྱིས་བཞེས་པའི་
སྐུ་གཟན་ཞིག་ཀྱང་གནང་། དེ་ནས་སྐྱིད་གྲོང་དུ་ཕེབས་ཁར་པཎ་ཆེན་ཐམས་ཅད་
མཁྱེན་པའི་སྐུ་མདུན་དུ་སྤྱན་དྲངས་ཏེ། སྟོན་པའི་སྣང་བརྙན་དང་དྲི་མ་མེད་པའི་ལྷ་
རྫས་བཅས་སྩལ་ནས། འཆད་རྩོད་རྩོམ་གསུམ་གྱི་སྒོ་ནས་ས་མཐར་ཞྭ་སེར་གྱི་བསྟན་
- 116 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
པ་འཛིན་སྤེལ་གྱི་ཐུགས་བསྐྱེད་རྒྱ་གང་ཆེ་དང༌། ཁྱད་པར་དབེན་ས་སྙན་བརྒྱུད་ཀྱི་
མན་ངག་ཐུན་མོང་མིན་པ་བླ་མ་མཆོད་པའི་ཆོ་ག་བདེ་སྟོང་དབྱེར་མེད་མ་འདི་ལ་འཁྲིད་
ཡིག་རྒྱས་པ་མན་ངག་གི་གནད་རྣམས་ཀྱིས་བརྒྱན་པ་ཞིག་འཕྲལ་དུ་བཀའ་རྩོམ་དགོས་
པའི་བསྐུལ་མ་ཡང་མཛད། དེ་ནས་ལམ་བར་གྱི་དད་འདུས་མང་པོའི་རེ་བ་བསྐོང་
བཞིན་དུ་དཔྱིད་ཆོས་སུ་སྐྱིད་གྲོང་དུ་ཕེབས། གཉུག་མར་གནས་པ་དང་། ཕྱོགས་ནས་
འདུས་པའི་དགེ་འདུན་དོན་གཉེར་ཅན་བརྒྱ་ཕྲག་ཙམ་ལ་བདེ་ལམ་འཛིན་ཆོས་སུ་སྩལ་
ཅིང་། པཎ་ཆེན་ཐམས་ཅད་མཁྱེན་པའི་བཀའ་ལྟར་བླ་མ་ལྷའི་རྣལ་འབྱོར་བདེ་སྟོང་
དབྱེར་མེད་མར་གྲགས་པའི་འཁྲིད་(༨ ༣བ)ཡིག་གསང་བའི་གནད་རྣམ་པར་ཕྱེ་བ་
སྙན་བརྒྱུད་མན་ངག་གི་གཏེར་མཛོད་ཅེས་བྱ་བའི་ལེགས་བཤད་འདི་ཡང་མཛད་དེ་རེ་
ཞིག་བཀའ་རྒྱས་བཏབ། ཕྱིས་རྗེ་ཉིད་ལ་མི་ཕྱེད་པའི་དད་པ་ཅན་དགའ་བཞི་གུང་པཎྜི་
ཏས་རྗེ་འདིའི་གསུང་གི་གླེགས་བམ་པོ་ཏི་དྲུག་ཆོས་སྦྱིན་འཛད་མེད་ཀྱི་རྒྱུན་སྤེལ་ཕྱིར་A
པར་དུ་བརྐོས་པའི་ཚེ་ལེགས་བཤད་འདི་ཡང་བཀའ་རྒྱ་བཀྲོལ་ཏེ་པར་དུ་བརྐོས་སོ། །
འདི་ལོའི་དབྱར་གནས་ཀྱི་ཐོག་གྲུབ་པའི་དབང་ཕྱུག་ཆེན་པོའི་རྣམ་ཐར་ནས་
དབུ་བརྩམས་ཏེ་རྗེ་ཉིད་ཀྱི་བཀའ་རྩོམ་གྱི་ལུང་གང་འགྲོ་ཞིག་དང་། སྟོན་ཆོས་སུ་བླ་མ་
མཆོད་པའི་འཁྲིད་ཡིག་སྙན་བརྒྱུད་ཁ་བྱང་གི་མན་ངག་རྣམས་ཟླ་བ་གཅིག་གི་བར་
རྒྱས་པར་སྩལ། ཆོས་འཁོར་འདི་ཐོག་ཏུ་དཀའ་ཆེན་དགེ་འདུན་བཟང་པོ་ཡང་རྗེས་སུ་
བཟུང་སྟེ་ སྤྱན་གྱི་འབྲས་བུ་ལྟར་བསྐྱངས། ལོ་འདིའི་དཔྱིད་ཆོས་དང་སྟོན་ཆོས་ནས་
ཆུ་སྟག་དཔྱིད་ཆོས་ཀྱི་བར་སྟོན་དཔྱིད་ཟླ་བ་རེའི་བཀའ་ཆོས་ཀྱི་སྦྱིན་བདག་གུང་པཎྜི་
ཏས་བྱས་སོ། །ས་བྱི་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་དང་། སྟོན་
དཔྱིད་གཉིས་སུ་བདེ་ལམ་གྱི་མྱོང་འཁྲིད་དབྱར་གྱི་སྐབས་རྗེ་ཉིད་ཀྱི་གསུང་འབུམ་གྱི་
- 117 -

རྒྱལ་དབང་འཇམ་དཔལ་རྒྱ་མཚོས་མཛད།
ལུང་གང་འགྲོ་ཞིག་བཅས་སྩལ། ལོ་འདིར་བཀྲ་ཤིས་བསམ་གཏན་གླིང་(༨༤ ན) གི་
བཀའ་བསྟན་རིན་པོ་ཆེའི་དཀར་ཆག་ཐུབ་བསྟན་གསལ་བྱེད་ཅེས་བྱ་བ་དང་། སྒྲུབ་སྡེ་
ཁག་གི་སྤོང་བ་པ་རྣམས་ཀྱི་ཉམས་ལེན་སྡོམ་པ་གསུམ་གྱི་བཅས་མཚམས་ལ་གཞི་བྱས་
སྒྲིག་ལམ་འདོར་ལེན་གྱི་བཅའ་ཡིག་ཀྱང་གསར་སྒྲིགས་མཛད་ནས་ལོ་ལོ་བཞིན་
དགའ་ལྡན་ལྔ་མཆོད་ཀྱི་ཐོག་ཏུ་རྗེ་རང་ཉིད་ནས་ཚོགས་སུ་སྒྲོགས་པར་མཛད་ དེ་ ཡང་
དག་པའི་ཁྲིམས་ཀྱི་ལུགས་སྲོལ་བཏོད་དོ། །ས་གླང་སྨོན་ལམ་གྱི་ཐོག་སྐྱེས་རབས་
ཀྱི་འཆད་ཉན་སྔར་བཞིན་དང༌། ལྷ་རྩེ་རྗེ་དྲུང་ཡེ་ཤེས་ཕུན་ཚོགས་ཀྱིས་གསོལ་བ་བཏབ་
པར་བརྟེན་དཔྱིད་ཆོས་དང་། དབྱར་ཆོས་གཉིས་སུ་སྔགས་རིམ་ཆེན་མོའི་བཤད་ལུང་
རྒྱས་པ། བཀའ་གདམས་ཐིག་ལེ་བཅུ་དྲུག་གི་དབང་ཆེན་རྣམས་དང་། སྟོན་བདེ་ལམ་
གྱི་མྱོང་འཁྲིད་ཤིན་ཏུ་ཟབ་པ་བཅས་སྩལ་ཅིང་། ཆོས་འཁོར་འདིའི་ཐོག་ཏུ་ཀོང་པོ་ཆོས་
མཛད་བསྐལ་བཟང་བསྟན་འཛིན་དང་། སེར་སྨད་ངག་དབང་བསྟན་འཛིན་གཉིས་
ཀྱང་སྣོད་ལྡན་གྱི་སློབ་མར་དགོངས་ཏེ་རྗེས་སུ་བཟུང་ནས་སྤྱན་གྱི་འབྲས་བུ་ལྟར་སྐྱོང་
བར་མཛད་ཅིང་། ཕྱི་མ་འདི་ལ་དགེ་སློང་གི་སྡོམ་པ་ཡང་གནང་། གཞན་ཡང་ཀོང་
པོ་དགེ་སློང་འཇམ་དབྱངས་རིན་ཆེན་གྱིས་ཞུས་ངོར། བླ་མ་མཆོད་པའི་འཁྲིད་ཡིག་
(༨༤ བ)འབྲིང་པོའི་བཤད་ལུང་དང༌། སྡོམ་གསུམ་བསླབ་བྱའི་འཁྲིད་བཅས་རྒྱས་པར་
གནང་། འདི་སྐབས་སྔགས་ཀྱི་གསང་སྒྲོག་པའི་ལྟུང་བ་ལས་འཕྲོས་ཏེ། སྤྱིར་ཡོན་ཏན་
ཐམས་ཅད་སྦ་དགོས་པ་དང་། ལྷག་པར་གསང་སྔགས་ཟབ་མོའི་ཆོས་རྣམས་ཤིན་ཏུ་
གསང་བ་གལ་ཆེ། དེ་ལྟར་མིན་པ་དབང་ཆེན་མ་ཐོབ་པ་དང་། སྣོད་དུ་རུང་མི་རུང་ལ་
རྟོག་དཔྱོད་མ་བྱས་པར་གསང་བ་བསྒྲགས་ན་ལྟུང་བ་ཚད་མེད་པ་འབྱུང་། དཔེར་
ན་དབང་མ་ཐོབ་པ་ལ་སློབ་མ་ལྷར་བསྐྱེད་དེ་ཚེ་དབང་བྱས་ན་སློབ་དཔོན་ལ་རྩ་
- 118

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
ལྟུང་འབྱུང་བ་ཡིན། དེའི་གནད་ཀས་ཁོ་བོ་ལ་ཚེ་དབང་ཞུ་མི་དབང་ཆེན་མ་ཐོབ་པ་
དྲག་ཞན་སུ་འདྲ་ཞིག་བྱུང་རུང་བྱིན་རླབས་ཙམ་ལས་དབང་དངོས་གཞི་གཏན་ནས་མི་
བསྐུར་བ་འདི་ཡིན། འདི་ལ་མི་ཚོ་མགུ་མོ་ཡོང་གི་མི་འདུག་གསུང་། དུས་འདིར་ཡེ་
ཤེས་སྐལ་བཟང་སོགས་ལ་བསྙེན་རྫོགས་དང་། དཀོན་མཆོག་རྗེས་དྲན་གྱི་མདོ་འགྲེལ་
ཐུབ་བསྟན་གསལ་བའི་སྒྲོན་མེ་ཞེས་བྱ་བའི་ལེགས་བཤད་ཀྱང་མཛད། གཞན་ཡང་
གོར་ཥ་སྡིག་རྒྱལ་ནས་མ་རུངས་པའི་གཡུལ་བཤམས་ཏེ་བལ་ཡུལ་གྱི་ས་སྣེ་རྣམས་སྔ་
གོང་ནས་རིམ་ལེན་གྱིས་མཐར། ཡམ་བུ། ཡེ་རང་། ཁོ་ཁོམ་སྟེ་གླིང་ཆེན་གསུམ་ཡང་
བླངས་ནས། དེར་ནང་པའི་ལྷ་(༨༥ན) རྟེན་དང་ཆོས་ལུགས་འཛིན་པ་རྣམས་བསྣུབས་
ཏེ་སངས་རྒྱས་ཀྱི་བསྟན་པ་ལ་གནོད་པ་ཆེན་པོ་བྱས། ཕྱོགས་དེའི་སྐྱེ་འགྲོ་ཐམས་ཅད་
སྡུག་བསྔལ་ལ་སྦྱར། འཁོར་ལོས་བསྒྱུར་བའི་གདུང་བརྒྱུད་དྲི་མ་མེད་པ་ཆོས་རྒྱལ་འོད་
ཟེར་གོ་ཆའི་བརྒྱུད་འཛིན་པའི་རྒྱལ་པོ་རྣམས་ཀྱང་མཐའ་ལ་སྤྱུགས་ཏེ་མུ་སྟེགས་ཀྱི་
ལུགས་སྲོལ་གྱིས་ཁྱབ་པར་བྱས་ཚུལ་དེ་པཎ་ཆེན་ཐམས་ཅད་མཁྱེན་པས་འབྱུང་འགྱུར་
གྱི་ཆ་ལ་དགོངས་ཤིན་ཏུ་མ་ལེགས་པ་མཁྱེན་ཏེ། རྗེ་ཉིད་ལ་བཀའ་རྒྱ་ཕེབས་པར། ཉེ་
ལམ་བལ་ཡུལ་གྱི་རྒྱལ་ཁག་རྣམས་འཁྲུག་རྩོད་བྱས་ནས་ལོ་མང་སོང་། སེམས་ཅན་
ཚང་མར་ཉམས་ཉེས་ཆེན་པོ་བཏང་། མཆོད་རྟེན་གཉིས་ལའང་ཕྱག་མཆོད་བྱེད་མི་
མེད་པར་མ་ཟད། གྲིབ་ཀྱིས་ནོགས་ཚབས་ཆེ་བ་བཅས་དེས་ན་སྒྲུབ་པའི་རྒྱལ་མཚན་
འཛིན་པ་ཉིད་ རང་མི་རིང་བར་བལ་ཡུལ་ཕྱོགས་སུ་བསྐྱོད་ངོས། གསེར་བརྒྱད་རྡོ་
བདུན་པོ་འདི་ལ་མཆོད་ཆས་རྣམས་སྒྲུབ་ཏེ་མཆོད་རྟེན་ཆེན་པོ་རྣམ་གཉིས་ལ་མཆོད་
པ་འབུལ་བ་དང་། ཁྲུས་གསོལ་བ། སྙན་ཤལ་ཁ་བཏགས་རེ་ཕུལ་ཏེ་སངས་རྒྱས་ཀྱི་
བསྟན་པ་རྒྱས་པ་དང་། ཕྱོགས་དེའི་རྒྱལ་པོ་བློན་འབངས་དང་བཅས་པ་དམ་པའི་ཆོས་
- 119 -

རྒྱལ་དབང་འཇམ་དཔལ་རྒྱ་མཚོས་མཛད། །
ཀྱི་སྒོར་འཇུག་ཐུབ་པ་ཞིག་(༨༥བ)གི་ཐུགས་སྨོན་གྱིས་མཚམས་སྦྱོར་དང་ཐབས་ སྒོ་
གང་ཟབ་ལ་ཅི་ནས་ཀྱང་འབད་འཚལ། སྔགས་མདུད་དང་། ལྷ་རྫས། ས་ཟླ་སྲུང་འཁོར་
བཅས་ཚེས་བཟང་པོ་ལ་ཞེས་པའི་བཀའ་རྒྱ་ཟླ་བ་བཅུ་གཉིས་པའི་ཚེས་གཅིག་ལ་
ཕེབས་ཤིང་། འདི་སྐབས་རྗེ་འདི་ཡི་དམ་ལྷའི་བསྙེན་སྒྲུབ་ཅིག་གི་བཅད་རྒྱ་དམ་པར་
བཞུགས་ཀྱང་ཕྱི་རོལ་མུ་སྟེགས་ཀྱི་རྒྱལ་པོ་ཡང་དག་པའི་བསྟན་པ་ལ་འཇུག་པའི་
ཐབས་དང་སྨོན་ལམ་བྱ་བ་ནི་བསྟན་འགྲོའི་དོན་རླབས་པོ་ཆེར་མ་ཟད། བླ་མའི་བཀའ་
བསྒྲུབ་པའི་ཆེད་དུ་རང་གི་ལུས་སྲོག་ཀྱང་གཏོང་དགོས་པ་གྲུབ་ཆེན་གོང་མ་ཐམས་
ཅད་ཀྱི་རྣམ་ཐར་ཡིན་པར་དགོངས་ནས། ཚ་བས་གདུངས་པའི་གླང་ཆེན་པད་མཚོར་
འཇུག་པ་ལྟར་མཉེས་བཞིན་དུ་སྐུ་མཚམས་ལས་བཞེངས་ཏེ། ཚེས་བཅུ་གསུམ་ལ་དཀའ་
ཆེན་ཡེ་ཤེས་ཚེ་རིང་སོགས་ཉེ་བའི་འཁོར་བཞི་དང་བཅས་སྟོན་པ་འཁོར་བཅས་བུ་
རམ་ཤིང་འཕེལ་དུ་འབྱོན་པ་བཞིན་དུ་ཆས་པར་གྱུར་ཏོ། །
དེའི་ཚེ་རྗེ་འདི་བལ་ཡུལ་དུ་བྱོན་ཏེ་མཆོད་རྟེན་ཆེན་པོ་རྣམ་གཉིས་ལ་མཆོད་
འབུལ་དང་ཐུགས་སྨོན་གྱིས་མཚམས་སྦྱོར་ལ་བརྟེན་ནས། ཕྱི་པའི་རྒྱལ་པོ་ཉིད་ནང་
པའི་བསྟན་པ་ལ་བཅུག་སྟེ་སངས་རྒྱས་ཀྱི་བསྟན་པ་ཉིན་མོ་ལྟར་གསལ་བ་ (༨༦ན)
ཞིག་འབྱུང་བ་བདུད་སྡིག་ཅན་གྱིས་མ་བཟོད་དེ། སང་ཉིན་ཕེབས་རྒྱུའི་དོ་ནུབ་ཞབས་
གཉིས་ཀ་གློ་བུར་དུ་སྐྲངས་ནས་སྙན་ཟུག་ཚད་ལས་འདས་པ་བྱུང་བར། སྨན་དང་སྔགས་
སོགས་ཀྱི་འཕྲོད་བསྟེན་ཅི་མཛད་ཀྱང་མ་ཕན། བལ་ཡུལ་དུ་ཕེབས་རྒྱུའི་ཐུགས་འདུན་
བཤོལ་བས་དྲག་ངོ་ཞིག་བྱུང་བར་བར་ཆད་ཀྱི་མཚན་མ་བཟློག་དཀའ་བར་དགོངས་
ཏེ། པཎ་ཆེན་ཐམས་ཅད་མཁྱེན་པས་བཀས་བསྒོས་པའི་མཆོད་འབུལ། རྗེ་རང་ཉིད་
ནས་ཀྱང་མཆོད་འབུལ་དང༌། སྨོན་ལམ་གྱིས་མཚམས་སྦྱར་བའི་སྙན་ཤལ་ཁ་བཏགས་
- 120 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
དང་བཅས་དཀའ་ཆེན་ཡེ་ཤེས་ཚེ་རིང་ཟླ་བཅས་རྫོ་ང་བརྡ་མཛད། ཁོང་གིས་ཀྱང་
ཤད་སྩོལ་གྱིས་བྱོན་ཏེ་མཆོད་རྟེན་རྣམ་གཉིས་ལ་མཆོད་འབུལ་དང༌། ཐུགས་སྨོན་
མཛད་པའི་སྙན་ཤལ་སོགས་བཀས་བསྒོས་པ་བཞིན་དུ་ཕུལ་བས། དུས་དེ་ནས་ས་སྤྲེ་
བར་བོད་བལ་བདེ་འཇགས་སུ་སྤྱད་ཆོག་པ་བྱུང་བ་ནི་བླ་མ་འདི་གཉིས་ཀྱི་ཐབས་
མཁས་ཐུགས་རྗེའི་བཀའ་དྲིན་ཁོ་ན་ཡིན་ནོ། །
ལྕགས་སྟག་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་དང་། ཡེ་
ཤེས་མཐའ་ཡས་ སོགས་ལ་དགེ་ཚུལ་གྱི་བསླབ་སྡོམ་ཡང་སྩལ། དཔྱིད་ཀོང་པོ་ཆོས་
མཛད་ཀྱིས་ཞུས་ངོར་ལམ་རིམ་(༨༦བ)དམར་འཁྲིད་ཀྱི་བཤད་ལུང་ཤིན་ཏུ་རྒྱས་པ་དང་།
ནམ་མཁའ་སྒོ་འབྱེད་ཀྱི་དབང་། ཐར་འདོད་དེད་དཔོན་མའི་འཁྲིད་ཕྱག་ལེན་ཉམས་
དབྱངས་དང་བཅས་པ་རྒྱས་པར་སྩལ། སྐབས་འདིར་དགེ་སློང་ཡེ་ཤེས་དཔལ་ལྡན་ཀྱིས་
ཞུས་ངོར། འདུལ་བ་མདོ་རྩ་དང་། དེའི་རྒྱ་ཆེར་འགྲེལ། སུམ་བརྒྱ་པ། འོད་ལྡན། རྣམ་
རྩེ་ལྡེང་མ་སོགས་ནས་བསྟན་པའི་བསླབ་བྱ་ཕྲ་རགས་ཐམས་ཅད་གླེགས་བམ་གཅིག་
ཏུ་བསྡུས་པ། འདུལ་བའི་བསླབ་བྱ་འོད་ལྡན་སྙིང་པོ་ཞེས་བྱ་བའི་ལེགས་བཤད་འདི་
མཛད་དེ་དབྱར་གནས་ཀྱི་ཐོག་དེའི་བཤད་ལུང་ཡང་ རྒྱས་ པར་ སྩལ། སྟོན་གྱི་དུས་སུ་
ལམ་རིམ་བདེ་ལམ་མྱོང་འཁྲིད་འཛིན་ཆོས་སུ་སྩལ་ཏེ་དཔོན་སློབ་ཚང་མ་ཐུགས་དམ་
ལ་རྩེ་གཅིག་ཏུ་བཞུགས་སོ། །ལྕགས་ཡོས་སྨོན་ལམ་གྱི་ཐོག་སྐྱེས་རབས་ཀྱི་འཆད་
ཉན་སྔར་བཞིན་མཛད། གཞན་ཡང་དགེ་སློང་བློ་བཟང་དགའ་བས་གཙོས་སྤོང་བ་པ་
རྣམས་ཚང་མས་སྔ་མོ་ཞིག་ནས་འདུས་པ་ལྷ་སོ་གཉིས་ཀྱི་དབང་ཆེན་ཞིག་གནང་དགོས་
པར་གསོལ་བ་བཏབ་ཀྱང་། རྗེ་ཉིད་གསང་སྔགས་ཟབ་མོའི་ཡོན་ཏན་རྣམས་བུམ་ནང
གི་མར་མེ་བཞིན་དུ་སྦ་བ་གཙོ་བོར་མཛད་པས། ཁྱི་དང་གློ་བ་འཕྲད་པ་བཞིན་དུ་
- 121 -

རྒྱལ་དབང་འཇམ་དཔལ་རྒྱ་མཚོས་མཛད།
གདུལ་བྱ་སུ་རུང་ལ་བླ་མེད་ཀྱི་དབང་ལྟ་(༨༧ན)ཅི་སྨོས། ཐ་ན་ སྔགས་ཀྱི་ལམ་གྱི་
གནད་ཕྲ་མོ་རེ་སྟོན་པའི་གཞུང་གི་བཀླགས་ལུང་ཙམ་ལ་ཡང་བཀའ་ཤིན་ཏུ་དོག་པར་
མཛད་ཅིང་། དེ་ཡང་དབུ་མ་རྩ་བ་ལས། སྟོང་པ་ཉིད་ལ་བལྟ་ཉེས་ན། །ཤེས་རབ་ཆུང་
རྣམས་ཕུང་བར་འགྱུར། །ཇི་ ལྟར་ སྦྲུལ་ལ་བཟུང་ ཉེས་ དང་། །རིག་ སྔགས་ ལོག་པར་
སྒྲུབ་པ་བཞིན། །ཞེས་གསུངས་པ་ལྟར་གདུལ་བྱ་ཚེ་འདིའི་སྣང་ཤས་ཁ་བྲི་བ་ཙམ་ཡང་
མེད་པ་ལ་གནས་ལུགས་ཟབ་མོའི་དོན་དང་། སྔགས་ཀྱི་གསང་བ་རྣམས་བསྟན་ན་ཕན་
པ་ལས་གནོད་པ་ཆེ་བར་དགོངས་ཏེ། རང་ལ་བློ་གཏད་པ་རྣམས་བློ་གྲོས་དང་འཚམ་པའི་
ལམ་ལ་འཁྲིད་པ་ཁོ་ན་གཙོ་བོར་མཛད་པས། སྐབས་འདིར་ཡང་གདུལ་བྱ་རྣམས་དུས་
རིང་པོའི་བར་དུ་ཐུན་མོང་བའི་ལམ་ལ་མྱོང་འཁྲིད་ཀྱི་ལུགས་སུ་ཁྲིད་ཅིང་། དེ་ཡང་དཔེར་
ན་བཤེས་གཉེན་བསྟེན་ཚུལ་ལྟ་བུར་མཚོན་ན། བསམ་སྦྱོར་གྱིས་བསྟེན་ཚུལ་གཉིས་
ལ་ཆོས་ཐུན་རེ་རེ་མཛད་པའི་ཚེ་བསམ་པས་བསྟེན་ཚུལ་གྱི་གཞུང་གི་ས་བཅད་ཀྱི་སྟེང་
ནས་བརྩི་ཤག་ཚར་གསུམ་གྱི་མཐར་རྒྱུགས་བཞེས་མཛད། དེ་ནས་རྩ་གཞུང་གི་ཚིག་
ལ་འབྲུ་གནོན་དང་། དེའི་སྟེང་དུ་སྐབས་སུ་བབས་པའི་དམིགས་སྐོར་རྣམས་ལ་རྒྱལ་
བའི་བཀའ་དང་ཤིང་རྟ་ཆེན་པོའི་གཞུང་། (༨༧བ) བླ་མ་དམ་པའི་མན་ངག་གསུམ་འཕལ་
ཁ་སྦྱར་ནས། དགག་སྒྲུབ་དང་བཅས་པས་མཐའ་ཆོད་པར་མཛད་དེ་རྒྱས་པ་དང་།
ལུང་རིགས་ཀྱི་སྤྲོས་པ་དོར་ཏེ་ས་བཅད་ཀྱི་སྟེང་དུ་དམིགས་རྣམ་གྱི་སྙིང་པོའི་གནད་
རྣམས་ཉམས་ལེན་དང་སྦྱར་ནས་བསྡུས་པ་དང་། ཆོས་ཐུན་ཕྱི་མར་སྦྱོར་བས་བསྟེན་
ཚུལ་གྱི་རྩི་ཤག་གོང་ལྟར་མཛད་ནས་ཐུན་དང་པོའི་དམིགས་རྣམ་ལ་མདོར་བསྡུས་ཀྱི་
བལྡབས་བཤད་དང་། ལྷག་བཅས་ཁ་སྐོང་། དེ་ལྟར་དམིགས་སྐོར་རེ་ལ་རྩི་ཤག་མི་ཐེ་
བའི་མདོར་བསྟན་རྒྱས་བཤད་ཀྱིས་ཚར་གསུམ་རེ་འཆད་པ་ནི། འདི་ནས་བཟུང་མི་
- 122 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
སློབ་པའི་ཟུང་འཇུག་གི་བར་གྱི་ལམ་ཐམས་ཅད་ལ་རིགས་འགྲེ་ཞིང་། དེ་ཡང་ཆོས་ཐུན་
དཀྱུས་གཅིག་ ལམ་རིམ་ཡོངས་རྫོགས་ བཤད་ཟིན་པ་ ལ་ སྙིང་ པོར་ ，
མི་མཛད་ པར་
གདུལ་བྱའི་རྒྱུད་ལ་སྐྱེ་བ་ལ་བཟོ་བ་ཁོ་ན་གཙོ་བོར་མཛད། དེ་ཡང་ཐོག་མར་སྐྱེས་བུ་
ཆུང་ངུ་དང་ཐུན་མོང་བའི་ལམ་གྱི་ངོ་བོ་མ་ནོར་བ། གོ་རིམ་མ་འཁྲུགས་པ་གྲངས་མ་
ཆད་པ་སོགས་ཀྱི་མན་ངག་རྣམས་ངེས་ངེས་མ་བྱུང་གི་བར་དུ་སླ་ཆོས་མི་མཛད་པར་
རྣམ་གྲངས་མཐའ་ཡས་པའི་སྒོ་ནས་ལེགས་པར་འཆད་ཅིང་། དེ་ལྟར་ངེས་པ་ན་འབྲིང་
དང་ཆེན་པོ་གཉིས་ལ་མདོར་བསྡུས་རེ་ས་བོན་གྱི་ཚུལ་དུ་འཆད་དེ། (༨༨ན)གང་ངེས་
པའི་དོན་རྣམས་ལ་སྐྱེས་བུའི་རྩལ་ཅི་ཡོད་ཀྱིས་ཡུན་རིང་པོའི་བར་སྒོམ་དུ་འཇུག་པར་
མཛད། སླར་ཡང་ཆོས་ཐོག་ཕྱི་མར་སྔར་བཤད་ཟིན་པ་རྣམས་ལ་ངེས་པའི་ཁྱད་བལྡབས་
བཤད་མདོར་བསྡུས་རེ་དང༌། སྒོམ་དུ་བཅུག་པ་རྣམས་ལ་གེགས་སེལ་དང་བོགས་
འདོན་སོགས་མཛད་ནས། སྐྱེས་བུ་འབྲིང་དང་ཐུན་མོང་བའི་ལམ་ལ་རྒྱས་བཤད་དང༌།
སྐྱེས་བུ་ཆེན་པོ་ལ་ས་བོན་གྱི་ཚུལ་གོང་ལྟར་མཛད་ཅིང་། དེ་བཞིན་དུ་སྐྱེས་བུ་ཆེན་པོའི་
སྐབས་སུའང་གོང་ལྟར་མཛད་དེ་བཤད་གྲངས་དང་ཐོབ་གྲངས་གསོག་པའི་གཡམ་
རྒྱུག་མ་ཡིན་པར་མན་ངག་གི་གནད་རྣམས་གདུལ་བྱའི་རྒྱུད་ལ་ཕན་ཐོགས་པ་ཞིག་
དགོས་གསུངས་ཏེ་མ་མཛངས་མས་བུ་གསོ་བ་ལྟར་ཁྲིད་པས། གདུལ་བྱ་རྣམས་བློ་
གོང་དུ་འཕེལ་ཏེ་ཐེག་པ་ཆེན་པོའི་རིགས་ཀྱི་ནུས་པ་ཆེས་ཆེར་བརྟས་པ་ན། རང་ངོས་
ནས་སེམས་ཅན་ཐམས་ཅད་ཀྱི་དོན་དུ་མནར་མེད་པའི་དམྱལ་བར་ཡང་བསྐལ་པའི་
བར་དུ་གནས་དགོས་ཀྱང་ཞུམ་པ་ཅུང་ཟད་ཙམ་མི་སྐྱེ་ཞིང་། སེམས་ཅན་གྱི་ངོས་
ནས་འཚང་རྒྱ་བ་ལ་སྐད་ཅིག་ལའང་རིངས་པའི་བློ་ཤུགས་དྲག་སྐྱེས་པ་ན། དེ་ནས་
གསང་སྔགས་ཀྱི་དཀྱིལ་འཁོར་དུ་དབང་བསྐུར་བར་མཛད་ཅིང་། དེའི་ཚུལ་ཡང་ཤིང་
- 123 -

རྒྱལ་དབང་འཇམ་དཔལ་རྒྱ་མཚོས་མཛད།
ལས་(༨༨བ)བཅོས་པའི་རྟ་གླང་གིས་བྱིས་པ་བསླུ་བ་ལྟར། དབང་གཞུང་གི་ཚིག་འདོན་
པ་ཙམ་ལ་དབང་དུ་མིང་བཏགས་ནས་གདུལ་བྱ་བསླུ་བར་བྱེད་པ་ནི་དམ་པའི་ཚུལ་
མ་ཡིན་པར་དགོངས་ཏེ། དབང་ཞེས་པ་གསང་སྔགས་ཟབ་མོའི་རྣལ་འབྱོར་སྒོམ་པ་
ལ་དབང་བ་ཞིག་ཡིན། དེ་འབྱུང་བ་རང་རྒྱུད་ལ་སྐུ་བཞིའི་ས་བོན་ཐེབས་པ་ལ་རག་ལུས་
ཤིང་། དེ་ཡང་དབང་དུས་སུ་རྡོ་རྗེ་སློབ་དཔོན་གྱིས་ཇི་ལྟར་བཤད་པའི་དབང་དོན་
རྣམས་བརྡ་འཕྲོད་པ་ལ་རག་ལུས་པས། གདུལ་བྱའི་རྒྱུད་ལ་དབང་བརྡ་མ་འཕྲོད་ཀྱི་
བར་དུ་དཀའ་ཚེགས་ལ་མི་གཟིགས་པར་ཁམས་དང་འཚམ་པའི་རྣམ་གྲངས་མཐའ་
ཡས་ པའི་སྒོ་ནས་ལེགས་པར་བཤད་དེ་བརྡ་འཕྲོད་ངེས་མཛད། དབང་བསྐུར་ནས་
ཅི་དགར་བཏང་ན་གདུལ་བྱ་རྣམས་ངན་སོང་གི་གཡང་ལ་ཤེས་བཞིན་དུ་སྐྱུར་བ་དང་
མཚུངས་པར་དགོངས་ཏེ། འདུལ་བ་དང་བྱང་སེམས་ཀྱི་ཚུལ་ཁྲིམས་གོང་འཕེལ་གྱི་
ཐོག་ཐུན་དྲུག་དང་། བླ་མ་ལྔ་བཅུ་པ། རྩ་ལྟུང་བཅུ་བཞི། སྦོམ་པོ་བརྒྱད་ལ་སོགས་
པའི་སྡོམ་ཚིག་རྣམས་འཛིན་དུ་བཅུག་སྟེ། དེ་དག་གི་དོན་ལ་མ་མཐའ་འང་ཆོས་ཐུན་
གཅིག་མཛད་དེ་སྔགས་ཀྱི་བསླབ་བྱ་ཕྲ་རགས་རྣམས་ལེགས་པར་ངོ་སྤྲད་ནས་སྡོམ་པ་
གསུམ་གྱི་བཅས་(༨༩ན) ཁྲིམས་དག་པ་ལ་བཀོད། དེ་ནས་རིམ་གཉིས་ཀྱི་ལམ་གོང་
ལྟར་མྱོང་འཁྲིད་ཀྱི་སྒོ་ནས་ཁ་སྦྱོར་ཡན་ལག་བདུན་ལྡན་གྱི་གོ་འཕང་དེ་ཉིད་གདུལ་
བྱའི་རྒྱུད་ལ་སྙིགས་དུས་ཀྱི་ཚེ་ཐུང་གཅིག་ལ་ལག་པས་བཅོས་པ་ལྟ་བུའི་ཐབས་ཁོ་ན་
མཛད་པས། སྐབས་འདིར་ཡང་ལམ་རིམ་བདེ་ལམ་ལ་དཀྲི་བའི་ཚུལ་གོང་ལྟར་ན་ཛད་
པའི་མཐར་གང་གསོལ་བ་བཏབ་པའི་རེ་བ་འབྲས་ལྡན་དུ་མཛད་དེ། འདུས་པ་ལྷ་སོ་
གཉིས་ཀྱི་དབང་སྟ་གོན་དང་བཅས་པ་རྒྱས་པར་སྩལ། གཞན་ཡང་ཀོང་པོ་ཆོས་མཛད་
ཀྱིས་གསོལ་བ་བཏབ་པའི་ངོར་འདུས་པའི་བསྐྱེད་རིམ་གྱི་འཁྲིད་ཤིན་ཏུ་རྒྱས་པ་དང་།
-124 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
ཆོ་ག་རྣམས་ཀྱང་ཚང་མས་འཛིན་དགོས་པའི་ངག་གདམས་ཀྱང་མཛད། དབྱར་ཆོས་སུ་
འདུལ་བའི་འཁྲིད་དང་གསུང་འབུམ་གྱི་ལུང་གང་འགྲོ་ཞིག་དང་། སྟོན་བདེ་ལམ་གྱི་
འཁྲིད་ཀྱང་སྔར་བཞིན་གནང་ངོ༌། །ཆུ་འབྲུག་སྨོན་ལམ་གྱི་ཐོག་སྐྱེས་རབས་ཀྱི་འཆད་
ཉན་སྔར་བཞིན་དང༌། དཔྱིད་གདུགས་དཀར་ཞལ་གསུམ་ཕྱག་དྲུག །རྣམ་འཇོམས།
འཇམ་དབྱངས་དམར་སེར་བཅས་ཀྱི་རྗེས་གནང་སོགས་ཟབ་ཆོས་མང་དུ་གནང་། དེའི་
དབྱར་གསང་བ་འདུས་པའི་བདག་མདུན་བུམ་གསུམ། དབང་། སྦྱིན་སྲེག །རྒྱུད་དང་
བཅས་པའི་ལུང་དང་། (༨༩བ)ཕྱག་ལེན་མཐའ་དག་ལག་འཁྲིད་ཀྱི་ཚུལ་དུ་སྩལ་ཏེ། རྗེ་
བཙུན་བློ་བཟང་ཡེ་ཤེས་དང་། བླ་མ་བྱམས་པ་རིན་པོ་ཆེ་གཉིས་ཀྱིས་འོད་གསལ་ཆོས་
སྐུ་བརྙེས་པའི་དུས་ཆེན་དང་བསྟུན། ཟླ་བ་བདུན་ པའི་ཚེས་གཅིག་ནས་ལྔའི་བར་
མཆོད་གཏོར་ཕྱག་ལེན་བཞིན་བཤམས་ཏེ་འདུས་པའི་དཀྱིལ་འཁོར་སྒྲུབ་མཆོད་སྦྱིན་
སྲེག་དང་བཅས་པ་གསར་འཛུགས་མཛད། སྐབས་འདིའི་སྒྲུབ་མཆོད་དང༌། ཟླ་ནང་
བཞིན་གྱི་ཚེས་གཉིས་ཉིན་གསང་འདུས་སྒྲུབ་མཆོད་རེ་ཆག་མེད་བྱེད་རྒྱུའི་མཆོད་རྒྱུན་
ཡང་འཛུགས་པར་མཛད། སྟོན་དུས་བདེ་ལམ་གྱི་མྱོང་འཁྲིད་སྔར་བཞིན་དང་། ཕྱོགས་
འདུས་ཀྱི་དོན་གཉེར་ཅན་རྣམས་ཀྱི་རེ་བ་ཡང་ཇི་བཞིན་བསྐོང་བར་མཛད་དོ། །
ཆུ་སྦྲུལ་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་དང་། དཔྱིད་ཀྱི་
དུས་སུ་ལམ་རིམ་གྱི་འཁྲིད། ལམ་སྒྲོན་དང་། བཀའ་གདམས་ནོར་བུའི་འཕྲེང་
བ་སོགས་ཀྱི་ལུང་མན་ངག་དང་བཅས་པ། དབྱར་འདུལ་བའི་འཁྲིད་དང་གསུང་འབུམ་
གྱིས་ལུང་འཕྲོས། སྟོན་བྲ་ཏི་སྤྲུལ་སྐུས་ཞུས་ངོར་བླ་མ་མཆོད་པའི་འཁྲིད་ཡིག་ཆེན་
མོའི་བཤད་ལུང་དང༌། བདེ་སྟོང་དབྱེར་མེད་མའི་ཚིག་རིས་དང་བསྟུན་མན་ངག་གི་
གནད་རྣམས་བུམ་པ་གང་བྱོའི་ཚུལ་དུ་སྩལ་ཏེ། ཐུན་མོང་དང་ཐུན་མོང་(༩༠ན)མ་ཡིན་
- 125 -

རྒྱུརྒྱལ་དབང་འཇམ་དཔལ་རྒྱ་མཚོས་མཛད།
པའི་ 
ལམ་ལ་ཉམས་ལེན་ཕུ་ཐག་ཆོད་པ་བྱེད་དགོས་ཚུལ་གྱི་ཞལ་ཏ་ཡང་ཕེབས
ལོ་འདིར་བཀྲ་ཤིསལྷུན་པོ་བ་དགེ་སློང་ཡེ་ཤེས་སྦྱིན་པ་ཡང་རྗེས་སུ་བཟུང་ངོ༌། །ཤིང་
རྟ་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་དང་། དགེ་སློང་བློ་བཟང་
དགའ་བས་གསོལ་བ་བཏབ་པའི་ངོར་སྤོང་བ་པ་རྣམས་ལ་ལུ་པའི་ལུགས་ཀྱི་འཁོར་ལོ་
སྡོམ་པ་ལྷ་དྲུག་ཅུ་རྩ་གཉིས་ཀྱི་དབང་དང་། ཐུན་མོང་དང་ཁྱད་པར་བའི་དམ་ཚིག་དང་
སྡོམ་པ་རྣམས་ངོ་སྤྲོད་པར་མཛད། ཟླ་བ་གསུམ་པའི་ཚེས་བཅུ་ལ་གྲུབ་དབང་བློ་བཟང་
རྣམ་རྒྱལ་གྱི་དུས་ཆེན་དང་བསྟུན་ལུགས་འདིའི་དཀྱིལ་འཁོར་གྱི་ཆོ་ག་རྣམས་ཕྱག་
ལེན་ཕུན་སུམ་ཆོགས་པའི་སྒོ་ནས་ཚོགས་འདོན་དུ་འཛུགས་པར་མཛད་དེ་ཉིན་ལྔའི་
རིང་དཀྱིལ་འཁོར་སྒྲུབ་མཆོད་སྦྱིན་སྲེག་དང་བཅས་པ་ཕྱག་ལེན་བཞིན་མཛད། སྐབས་
འདིའི་སྒྲུབ་མཆོད་དང༌། ཟླ་རེ་བཞིན་གྱི་ཚེས་བཅུའི་ཉིན་འཁོར་ལོ་སྡོམ་པའི་བདག་
འཇུག་རེ་བཞེས་རྒྱུའི་མཆོད་རྒྱུན་ཡང་བཙུགས། གཞན་ཡང་གསང་བདེ་འཇིགས་
གསུམ་གྱི་སྒྲུབ་མཆོད་ཀྱི་སྐབས་ཆོག་གྲྭ་བ་ཡོངས་རྫོགས་ལ་ཁེབས་པའི་ཐོར་ཚུགས།
རིགས་ལྔ་དར་དཔྱངས་དང་། བཟང་གོས་འབའ་ཞིག་ལས་གྲུབ་པའི་སྟོད་གཡོག་སྨད་
གཡོག །སྦྱིན་སྲེག་(༩༠བ)གི་སྐབས་ཀྱང་ཞི་རྒྱས་དབང་གསུམ་ལ་རང་རང་གི་ལས་
དང་མཐུན་པའི་སྟོད་གཡོག །སྨད་གཡོག་དཀར་སེར་དམར་གསུམ་གྲྭ་མཚུངས་བསྒྲུབས་
པར་མཛད་ཅིང་། སེང་གཡབས་ཀྱི་མཐོངས་སྒོར་ལའང་བདེ་གསང་འཇིགས་གསུམ་སོ་
སོའི་མཆོད་ལྷ་རྣམས་སྒྲུབ་མཆོད་སོ་སོར་བཀྲམ་ཆོག་པ་དར་བཟང་པོའི་ཐོག་ཏུ་ཚོན་
རིས་རྒྱས་པར་བྱུགས་ཏེ་བཟོ་བཀོད་ཕུན་སུམ་ཚོགས་པ་བསྒྲུབས་པར་མཛད། གཞན་
ཡང་དཀྱིལ་འཁོར་སྒྲུབ་མཆོད་ཀྱི་མཆོད་ཆ་ཚང་མ་དང་། ལས་བུམ་དང་རྣམ་བུམ་གཉིས་
ཀྱང་དངུལ་ལས་བསྒྲུབས་ཏེ་གཡུ་བཟང་པོའི་ཕྲ་བཟོ་བཀོད་ཕུན་སུམ་ཚོགས་པས་ཤིན་
- 126 བ

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༢༽
ཏུ་མཛེས་པ་དང༌། དུང་ཆོས་དང་རྡོར་གཟུངས། ཆུ་བཞིའི་སྣོད་དང་། རྫ་ས་སོགས་ཀྱང་
རྒྱུད་ཀྱི་དགོངས་པ་དང་མཐུན་པ་གསར་བསྐྲུན་མཛད། འདོན་རྟ་དབྱངས་དང་ཆོ་ག་
ཕྱག་ལེན་རྣམས་ཀྱང་ཁུངས་དག་ཁྱད་དུ་འཕགས་པ་གཟུར་གནས་བློ་ལྡན་ཀུན་གྱི་
མིག་གི་བདུད་རྩིར་གྱུར་པ་འདི་ལྟ་བུ་བསྒྲུབས་པར་མཛད་དོ། །
དེ་ལྟ་བུའི་ཆོ་ག་རྣམས་འཛུགས་པར་མཛད་དེ། སླར་ཡང་ གསང་བ་འདུས་
པ་དང་། འཁོར་ལོ་བདེ་མཆོག །འཕགས་པ་འཇམ་དཔལ་གྱི་མཚན་ཡང་དག་པར་
བརྗོད་པའི་རྒྱུད་འདི་རྣམས་བཟུང་བ་དང་། འཆང་བ་དང༌། ཀློག་པ་དང་། ཁ་ཏོན་
(༩༡ན)དུ་བྱེད་པ་དག་ལ་གནས་སྐབས་དང་མཐར་ཐུག་གི་ཕན་ཡོན་རྒྱ་ཆེན་པོ་ཡོད་
ཚུལ་སྤོང་བ་པ་རྣམས་ལ་ཟུར་བཤད་དུ་མཛད་པས། ཕན་ཡོན་དེ་ལྟ་བུ་དང་ལྡན་པའི་
རྒྱུད་འདི་དག་དང་མཇལ་བ་ནི་ཨེ་མ་སྐལ་བ་བཟང་ངོ་ཞེས་སྤོང་བ་པ་ཚང་མ་མགྲིན་
གཅིག་ཏུ་བགྲོས་ཏེ་ཐུགས་འཛིན་མཛད་པས་ཚོགས་འདོན་དུ་འཛུགས་བ་པ་བྱུང་ཞིང་།
དེ་ཕྱིན་ལ་སྔ་དྲོའི་ཆར་གསང་བདེ་འཇིགས་གསུམ་གང་ཡིན་ཀྱང་དེའི་བདག་མདུན་
བུམ་གསུམ་སྨོན་ལམ་ཤིས་བརྗོད་རྣམས་སྔོན་དུ་བཏང༌། ཕྱི་དྲོའི་ཆར་གསང་འདུས་རྩ་
རྒྱུད་ལེའུ་བཅུ་གསུམ་པའི་སྐྱེས་བུ་ཆེན་པོ་ཡན་དང་། བདེ་མཆོག་རྩ་རྒྱུད་ལེའུ་དང་པོ།
གང་བློ་མ། འཇམ་དཔལ་མཚན་བརྗོད། ཤེས་བྱའི་མཁའ་དབྱིངས་མ་རྣམས་ཟླ་བ་
བྱུང་ངོ་ཅོག་གི་བདག་འཇུག་མཛད་རེས་སུ་ཚོགས་འདོན་དུ་བཏང་ཆོག་པ་བྱུང་ངོ༌། །
དཔྱིད་བདེ་ལམ་གྱི་འཁྲིད་དང་། དགེ་སློང་ངག་དབང་བསྟན་འཛིན་གྱིས་གསོལ་བ་
བཏབ་པ་བཞིན་སྤོང་བ་པ་རྣམས་ལ་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་དབང་
ཆེན་སྟ་གོན་དང་བཅས་པ། དབྱར་སྟོན་གཉིས་སུ་བརྒྱད་སྟོང་པའི་བཤད་ལུང་ཡང་སྩལ།
ལོ་འདིར་འགྲོ་བ་མང་པོ་ལ་ཕན་གདགས་པའི་ཆེད་དཔལ་རྡོ་རྗེ་འཇིགས་(༩༡བ)བྱེད་
- 127 -

རྒྱལ་དབང་འཇམ་དཔལ་རྒྱ་མཚོས་མཛད།
ཀྱི་སྒོ་ནས་སྦྱང་ཆོག་བྱ་ཚུལ་དང༌། སྦྱང་ཆོག་གི་ལག་ལེན་དང་ཁུངས་གསལ་བར་བཀོད་
པ་རྒྱུད་དོན་གསལ་བའི་རྒྱན་ཞེས་བྱ་བའི་ལེགས་བཤད་རྣམས་མཛད་དེ་སྤོང་བ་པ་
རྣམས་ཀྱི་ཚོགས་འདོན་དུ་འཛུགས་པར་མཛད། དེ་ཡང་དྲིན་ཆེ་བའི་ ཕ་དང་མ་ཞེས་
ཆོས་ལུགས་གཉིས་ཀའི་སྒོ་ནས་བཀུར་བྱའི་གཙོ་བོར་གྱུར་པས་ན། རྗེ་འདིས་ཀྱང་སྡུང་
ཆོག་གི་ཐོག་མ་ཡབ་ཡུམ་གཉིས་ཀྱི་ཆེད་དུ་མཛད་ཅིང་། དེ་ནས་སེར་སྐྱ་སུ་འདྲ་ཞིག་
གི་ཆེད་དུ་སྦྱང་ཆོག་ཞུས་ཀྱང་ཚེ་འདས་ལ་འདི་ཕན་ཆེ་གསུང་ནས་འཕྲལ་འཕྲལ་མཛད་
པ་ཞིག་ཡོད་དོ། །
འདུས་པའི་རྩ་རྒྱུད་འགྲེལ་པ་བཞི་སྦྲགས་སུ་གྲགས་པའི་
བཤད་རྒྱུན་པཎ་ཆེན་རིན་པོ་ཆེའི་མདུན་དུ་
གསན་པར་ཕེབས་པའི་སྐོར།
ཤིང་ལུག་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་ཀྱང་སྔར་བཞིན་དང༌།
དེ་ནས་དགེ་འདུན་རྣམས་ཀྱི་གསོལ་བ་འདེབས་རྟེན་དུ་སྨན་འདམ་ལས་གྲུབ་པའི་
བསྐལ་བཟང་སངས་རྒྱས་སྟོང་སྐུ་སྐུ་ཤ་ལ་གསེར་ཆབ་དང༌། ན་བཟའ་ལ་ཟངས་འགྱུར་
གསོལ་བ་བྱིན་རླབས་ཀྱི་ཕུང་པོ་དང་ལྡན་པ་ཞིག་གསར་བཞེང་མཛད་དེ་ཆོས་ར་ཆེན་
མོའི་མཐའ་སྐོར་དུ་རྟེན་ཁྲི་བཟོ་བཀོད་ཕུན་སུམ་ཚོགས་པ་ལ་བཞུགས་སུ་གསོལ་ནས་
རབ་ཏུ་གནས་པའི་ཆོ་ག་ཡང་རྒྱས་པར་མཛད། གཞན་ཡང་བླ་མ་བྱམས་པ་རིན་པོ་
ཆེས་སྔ་གོང་ནས་ལུང་སྟོན་པ་མཛད་པ་བཞིན་ལྕགས་ཡོས་ལོ་པཎ་ཆེན་(༩༢ན)ཐམས་
ཅད་མཁྱེན་གཟིགས་ཆེན་པོའི་ཞབས་དྲུང་དུ། འདུས་པའི་རྩ་རྒྱུད་རྗེ་བདག་ཉིད་ཆེན་
- 128 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
པོའི་བཤད་སྲོལ་བླ་ན་མེད་པ་འགྲེལ་པ་བཞི་སྦྲགས་སུ་གྲགས་པའི་བཤད་རྒྱུན་གསན་
པར་ཕེབས་བཞེད་ཀྱང་། སྐྱེ་འགྲོ་ཀུན་གྱི་བསོད་ནམས་མ་ཡིན་པའི་ལས་དུས་སུ་བདོ་
བས་དབུས་གཙང་གི་ལྗོངས་སུ་འབྲུམ་བུའི་ནད་བག་ཤིན་ཏུ་ཆེ་བས་ཐུགས་བཞེད་བཞིན་
མ་འགྲུབ། ལྷག་པར་ཆོས་གྲྭ་ཆེན་པོ་བཀྲ་ཤིས་ལྷུན་པོར་ཡང་འབྲུམ་བག་ཤིན་ཏུ་ཆེ་
བས་པཎ་ཆེན་ཐམས་ཅད་མཁྱེན་པ་ཆེན་པོ་ཡང་ཤངས་ཕྱོགས་སུ་བཞུགས་ཤིང་། དགེ་
འདུན་གྱི་སྡེ་རྣམས་ཀྱང་ཕྱོགས་ཕྱོགས་སུ་ཕེབས་དགོས་ཀྱི་བཤད་སྒྲུབ་ལ་ཉམས་ཆག་
ཆེ་ངེས་བྱུང་བ་ན། རྗེ་ཉིད་ནས་བསྟན་པའི་བགེགས་ ཆགས་ མྱུར་དུ་ཞི་ ཕྱིར་ ཆོས་
སྲུང་དམ་ཅན་རྒྱ་མཚོར་ཤ་ཁྲག་གི་གཏོར་མ་རི་ལྟར་སྤུངས་ཏེ་ཐུགས་དམ་བསྐུལ་
ཞིང་འཕྲིན་ལས་འཆོལ་བའི་རིམ་པ་གནད་སྨིན་དང་། ལོ་གྱོན་མ་དང་། སྨན་བླ་སོགས་
ཀྱི་གཟུངས་སྔགས་ཟབ་མོའི་བཟླས་བརྗོད་ཁོར་ཡུག་ཏུ་མཛད་པས་འབྲུམ་བུའི་ནད་
ཀྱང་ཇེ་ཕྲར་གྱུར་ཏེ། རྟ་ལོའི་ནང་པཎ་ཆེན་ཐམས་ཅད་མཁྱེན་པ་ཆེན་པོ་དང་། དགེ་
འདུནསྡེ་སྣོད་འཛིན་པ་རྣམས་ཞལ་མངོན་དུ་གྱུར་ཏེ་ (༩༨བ)ཐེག་པ་གསུམ་གྱི་ཆོས་
ཀྱི་དགའ་སྟོན་ལ་འདོད་དགུར་སྤྱད་ཆོག་པ་བྱུང་བ་དེ་ལྟར་ལ། རྗེ་ཉིད་ཀྱང་པཎ་ཆེན་
རིན་པོ་ཆེ་ལས་གསང་འདུས་ཀྱི་རྒྱུད་འགྲེལ་མན་ངག་དང་བཅས་པ་སོགས་མདོ་སྔགས་
ཀྱི་ཟབ་ཆོས་དུ་མ་ཞིག་གསན་པའི་ཆེད་དུ་ཉིན་མོ་འོད་ཟེར་སྟོང་གིས་བསྐོར་བ་ལྟར་
ཐུགས་ཀྱི་སྲས་དཀའ་ཆེན་དགེ་འདུན་བཟང་པོ་དང༌། དཀའ་ཆེན་ཡེ་ཤེས་ཚེ་རིང་།
འདུལ་བ་འཛིན་པ་བློ་བཟང་ཆོས་འབྱོར། ཀོང་པོ་ཆོས་མཛད་སྐལ་བཟང་བསྟན་འཛིན།
འདུལ་བ་འཛིན་པ་ངག་དབང་བསྟན་འཛིན་སོགས་རྗེས་སུ་སློབ་པའི་སྤོང་བ་པ་ཉི་ཤུ་
རྩ་ལྔའི་འཁོར་དང་བཅས་སྐྱིད་གྲོང་བཀྲ་ཤིས་བསམ་གཏན་གླིང་ནས་ཤིང་ལུག་ཟླ་བ་
བཞི་པའི་ཚེས་བཅུ་གཉིས་ལ་ཕྱག་བཏེག་སྟེ་དགའ་ལྡན་ཕུག་པོ་ཆེར་ཕེབས། གྲུབ་དབང་
- 129 -

རྒྱལ་དབང་འཇམ་དཔལ་རྒྱ་མཚོས་མཛད།
བློ་བཟང་རྣམ་རྒྱལ་ གྱི་ སྐུ་ གདུང་ རིན་པོ་ཆེ་དང༌། གཟིམས་མལ་ སྐུ་འདྲ། སྐུ་བརྙན་
མཐོང་བ་དོན་ལྡན་སོགས་ཕུག་པོ་ཆེའི་རྟེན་རྣམས་ལ་ སྣ་ལྔའི་མཆོད་ པ་དང་ སྙན་
ཤལ་འབུལ་བར་མཛད་དེ་བསྟན་འགྲོའི་དོན་རླབས་པོ་ཆེ་རྣམས་བགེགས་མེད་དུ་འབྲུབ་
པའི་ཐུགས་སྨོན་ཡང་མཛད། ཚེས་བཅུ་གསུམ་ལ་སྐྱིད་གྲོང་འཕགས་པ་ལྷ་ཁང་གི་རྟེན་
ཚང་མར་ཞལ་གསེར་དང་སྤྱན་དབྱེ་ལྷ་རྫས་དྲི་(༩༣ན)མ་མེད་པའི་ན་བཟའ་དང་། སྣ་
ལྔའི་མཆོད་པ་སྟོང་ཚར་བཅས་བཤམས་ཏེ་འཕགས་པ་ཝ་ཏི་བཟང་པོར་དབུ་གཏུགས་
ནས་རྗེ་བླ་མ་རང་ཉིད་ཀྱི་སྐུ་གསུང་ཐུགས་ཀྱི་མཛད་པ་ཆེ་ཕྲ་རྣམས་ཆོས་ཀྱི་རྒྱལ་པོ་
ཙོང་ཁ་པ་ཆེན་པོའི་བསྟན་པ་རྒྱས་པའི་ཐབས་ཁོ་ནར་འགྱུར་པ་དང༌། དེའི་མཐུས་
མཁའ་མཉམ་ཡིད་ཅན་ཀུན་ལ་བདེ་བ་བླ་ན་མེད་པ་འབྱུང་བ་སོགས་གསུང་དཔངས་
མཐོན་ པོས་ ཚིག་ སྙན་ཅིང་ དོན་ བཟང་ བ་ མི་དང་ མི་བགྲོས་པ་ བཞིན་ དུ་ གསུངས་
པས། འཕགས་མཆོག་རིན་པོ་ཆེ་ཡང་ཞལ་མདངས་སྔར་བས་ཆེས་ལྷག་པའི་གཟི་བྱིན་
རྒྱས་པ་ཀུན་གྱི་མཐོང་སྣང་ལ་དངོས་སུ་བྱུང་བས་དེར་འཁོད་པ་ཐམས་ཅད་ཡིད་གཏིང་
ནས་འགྱུར་བའི་མོས་གུས་དྲག་པོ་སྐྱེས། རྗེ་ཉིད་ནས་ཀྱང་འཕགས་པ་རིན་པོ་ཆེའི་
ཞལ་མདངས་སྔར་བས་ཆེས་ལེགས་པ་ཞིག་འདུག་གསུངས་ནས་མཉེས་མཉེས་མཛད།
ཚེས་བཅོ་ལྔའི་ཉིན་འཕགས་པ་རིན་པོ་ཆེའི་དྲུང་དུ་སྤོང་བ་པ་རྣམས་དང་ལྷན་ཅིག་སྤྱན་
རས་གཟིགས་ཀྱི་བདག་བསྐྱེད་བཟླས་པ་དང་བཅས་པ་མཛད་ནས་དགེ་ཚུལ་སློང་དྲུག
ཅུ་སྐོར་འདུས་པས་གསོ་སྦྱོང་དང༌། སྐྱིད་གྲོང་རྫོང་སྡོད་སོགས་མཇལ་ཕྱག་དོན་(༩༣བ)
གཉེར་གྱིས་ལྷགས་པའི་སེར་སྐྱ་མང་པོའི་དོན་ཡང་མཛད། དེ་ནས་ཕྱག་བཏེག་པ་ན་
སྐྱིད་གྲོང་སངས་རྒྱས་ཟེར་བ་ཞིག་གིས་ཐུབ་པའི་སྐུ་བརྙན་ཙན་དན་ལས་གྲུབ་པ་ཁྲི་
རྒྱབ་དང་བཅས་པ་ཞིག་ཕུལ་བར་རྟེན་འབྲེལ་ལེགས་ཞེས་མཉེས་ཚོར་ཆེན་པོ་མཛད།
- 130 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
དེ་ནས་བྱམས་སྤྲིན་གྱི་གཙུག་ལག་ཁང་དུ་སྣ་ལྔའི་སྟོང་མཆོད་དང་། ཐུབ་པ་གསུང་བྱོན་
མ་སོགས་རྟེན་རྣམས་ལ་སྙན་ཤལ་ཕུལ་ཏེ་བསྟན་པ་རྒྱས་པའི་ཐུགས་སྨོན་ཡང་མཛད།
དེའི་ཕྱི་ཉིན་རྫོང་དཀར་འཕེལ་རྒྱས་གླིང་དུ་སེར་སྐྱ་མང་པོར་དགའ་ལྡན་ལྷ་བརྒྱ་མའི་
འཁྲིད་དང༌། སྨན་བླའི་མདོ་ཆོག་ཡིད་བཞིན་དབང་རྒྱལ་གྱི་ལུང་བཅས་སྩལ། དེ་ནས་
ཕྱག་བཏེག་སྟེ་སྨན་ཁབ་སྟོད་སྨད། ཕུ་རེ། མགུར་ཚོ། འདོགས་ཆོད་སོགས་ཀྱི་སེར་སྐྱ་
གྲངས་མེད་པ་རྗེ་ཉིད་ལ་སྐྱབས་སུ་རེ་བ་རྣམས་ལ་སོ་སོའི་དབང་པོ་དང་འཚམ་པའི་
གསུང་གི་བདུད་རྩི་སྩལ་ཅིང་། ལྷག་པར་ཐན་པ་ཤིན་ཏུ་ཆེ་བས་ལོ་ཏོག་ཕལ་ཆེར་སྔོ་
སྐམ་ལ་གྱུར་བར་ཆར་འབེབས་དང༌། སོ་སོའི་ཞིང་རྣམས་ལ་ཆེད་དམིགས་ཀྱི་ཕྱག་
ནས་དང་ཁྲུས་གསོལ་ཞུས་པར་ཞིང་པ་རྣམས་ཀྱི་འདོད་པ་བཞིན་མཛད་པས་དཀར་
ཕྱོགས་ཀྱི་ལྷ་ ཀླུ་རྣམས་ མགུ་ (༩༤ན)བའི་རྟགས་ཁྱད་ པར་ཅན་བྱུང་ཞིང་། དེ་ནས་
བཟུང་ཆིབས་བསྐྱོད་གང་དང་གང་དུ་གནང་བའི་ཕྱོགས་དེར་ཆར་གྱི་རྒྱུན་བཟང་པོས་
བརླན་ཞིང་ལོ་ཏོག་ཐམས་ཅད་རྩ་བ་ཚུགས་པས་ཞིང་པ་མཐའ་དག་གི་ཡིད་ཀྱི་རེ་
བ་ཡོངས་སུ་གང་ནས་འདི་ལོ་ལས་ཤེལ་དཀར་སྨན་ཁབ་སོགས་སྟོད་ཕྱོགས་འདིར་ལོ་
ལེགས་པ་མི་དྲན་པ་ལྟ་བུ་བྱུང་ཞེས་གླེང་བའང་བྱུང་ངོ༌། །
དེ་ནས་ཤེལ་དཀར་ཆོས་སྡེ་དགའ་ལྡན་ལེགས་བཤད་གླིང་གི་བླ་གྲྭ་ཚང་མས་
གསོལ་བ་རྩེ་གཅིག་ཏུ་བཏབ་པ་ལྟར་གཙུག་ལག་ ཁང་དུ་ཕེབས། དེར་ཞག་བདུན་
བཞུགས་ཏེ་དགེ་འདུན་རྣམས་ལ་དགའ་ལྡན་ལྷ་བརྒྱ་མའི་འཁྲིད་དང་། ལམ་རིམ་སྙིང་
པོའི་བཤད་ལུང་། གནས་བརྟན་བཅུ་དྲུག་གི་རྗེས་གནང་། སྨན་བླའི་བླ་མའི་རྣལ་འབྱོར་
གྱི་འཁྲིད་ལུང་སོགས་མདོ་སྔགས་ཀྱི་ཟབ་ཆོས་མཐའ་ཡས་པ་སྩལ། ཤེལ་དཀར་རྫོང་
སྡོད་སྡོང་ཆེན་ཚེ་རིང་དབང་འདུས་དང༌། བཤད་གྲྭ་འོག་པ་ཀུན་དགའ་དཔལ་འབྱོར་
- 131 -

རྒྱུ་རྒྱལ་དབང་འཇམ་དཔལ་རྒྱ་མཚོས་མཛད། །
གཉིས་ཀྱིས་བསོད་ནམས་ཀྱི་ཞིང་དུ་སྤྱན་དྲངས་པ་ལྟར། ཟླ་བ་ལྔ་པའི་ཚེས་གཅིག་ལ་
ཀླུ་སྡིངས་སུ་ཕེབས་རྫོང་སྡོད་ངོ་གཡོག་དང་སེར་སྐྱ་གྲངས་མང་པོར་ཚེ་དབང་དང་པ་
ཎིའི་བཟླས་ལུང་། ཕྱི་ཉིན་དཔལ་གསང་བ་འདུས་པའི་དཀྱིལ་འཁོར་ཞལ་ཕྱེ་སྟེ་བདག་
ཉིད་(༩༤ བ)འཇུག་ཅིང་དབང་ལེན་པའི་ཆོ་ག་འཆར་ཅན་ཡང་ཆག་མེད་མཛད། དེ་ནས་
ཕྱག་བཏེག་སྟེ་ལོ་ལོ་དང་རྒྱ་མཚོ་ལ་ནང་གི་འབྲོག་སྡེ་སོགས་ལམ་བར་གྱི་སྐྱེ་བོ་རྣམས་
ལ་མཐོང་ཐོས་དྲན་རེག་གིས་འབྲེལ་བ་འཇོག་ པར་ མཛད་བཞིན་དུ་ ལྷ་རྩེ་དགའ་
ལྡན་འོག་མིན་གླིང་གི་གཙུག་ལག་ཁང་དུ་ཕེབས། དགེ་འདུན་རྣམས་ལ་གཞི་གསུམ་
གསལ་བྱེད་ཀྱི་བཤད་ལུང་། སོ་ཐར་གྱི་མདོ། ཐུགས་རྗེ་ཆེན་པོ་བཅུ་གཅིག་ཞལ་གྱི་
དབང་ཆེན། སྨྱུང་གནས་ཀྱི་ཆོ་གའི་ལག་འཁྲིད། དགའ་ལྡན་ལྷ་བརྒྱ་མའི་འཁྲིད། སེམས་
བསྐྱེད་མཆོད་པ་རྣམས་རྒྱས་པ་དང༌། སྐལ་བ་དང་ལྡན་པ་བཅུ་ཕྲག་བརྒལ་བར་རབ་
བྱུང་གི་སྡོམ་པ་ཡང་སྩལ། དེ་ནས་དགའ་ལྡན་ཕུན་ཚོགས་གླིང་གི་བླ་གྲས་གསོལ་བ་
བཏབ་པ་ལྟར་གཙུག་ལག་ཁང་དུ་ཕེབས། ཚོགས་པར་འདུལ་བའི་བསླབ་བྱ་ཤིན་ཏུ་
རྒྱས་པ་དང་། སྡོམ་གསུམ་ལྡན་པའི་སྐལ་ལྡན་རྣམས་ལ་གདུགས་དཀར་གྱི་རྗེས་གནང་
སོགས་ཟབ་ཆོས་མཐའ་ཡས་པ་སྩལ། ཚེས་ཉེར་བརྒྱད་ལ་གདན་ས་ཆེན་པོ་བཀྲ་ཤིས་
ལྷུན་པོར་ཕེབས་ཏེ་པཎ་ཆེན་ཐམས་ཅད་མཁྱེན་པ་ཆེན་པོའི་ཞབས་དྲུང་དུ་མཇལ། རྗེ་
ཙོང་ཁ་པ་ཆེན་པོའི་གསུང་རབ་རྒྱ་མཚོ་ལྟ་བུའི་དཀའ་བའི་གནད་མཐར་ཐུག་པ་རྣམས་
ལ་ལན་ལྡོག་དཀའ་བའི་བཀའ་འདྲི་(༩༥ན)མཐའ་ཡས་པ་ཞིག་དང་། སྐྱིད་གྲོང་གི་
སྤོང་བ་པ་རྣམས་ཀྱི་ཚོགས་འདོན་དུ་རྒྱུད་སྡེའི་ཆོ་ག་ཇི་ལྟར་མཛད་དང༌། རྒྱུན་དུ་འཆད་
ཉན་གྱི་རིམ་པ་ཇི་ལྟར་མཛད་རྣམས་ཞིབ་ཏུ་འདྲི་བར་མཛད་པར། དཀའ་བའི་གནས་
རྣམས་ལ་དེ་དང་དེའི་དགོངས་པ་ཇི་ལྟ་བའི་ལན་ཕུལ་བའི་མཐར། སྤོང་བ་པ་རྣམས་
- 132 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
ཀྱིས་བསླབ་ཁྲིམས་དག་ པ་ གཙོར་འདོན་ ངོས་རྒྱུན་ གྱི་ ཉམས་ལེན་ བྱང་ ཆུབ་ ལམ་
རིམ་དང་། དུས་འདི་དང་འདི་ལ་སྡེབས་ཚོགས་ཀྱིས་བདེ་གསང་འཇིགས་གསུམ་དང་།
སྨན་བླ། རྣམ་འཇོམས། ཆོས་སྲུང་གི་གཏོར་ཆོག་སོགས་འདི་དང་འདི་མཛད་
ཚུལ་དང་། དེ་ཡང་འཇིགས་གསང་གཉིས་དང་ཆོས་སྐྱོང་གི་གཏོར་ཆོག་འདོན་དབྱངས་
རྣམས་བཀྲ་ཤིས་ལྷུན་པོའི་གསང་སྔགས་རྒྱུད་པ་གྲྭ་ཚང་གི་ཕྱག་ལེན་དུ་ཇི་ལྟར་ཡོད་པ་
ལྟར་དང་། བདེ་མཆོག་གི་ཆོ་ག་དང་། གསང་འདུས་རྒྱུད་གཞུང་གི་དབྱངས་རྣམས་དཔལ་
ལྡན་སྨད་རྒྱུད་གྲྭ་ཚང་གི་ཕྱག་ལེན་དུ་ཇི་ལྟར་ཡོད་པ་ལྟར་དང་། རྗེ་རང་ཉིད་ནས་སྤོང་བ་
པ་རྣམས་དང་ཕྱོགས་འདུས་ ཀྱི་དད་ཅན་རྣམས་ལ་ཚོགས་བཤད་དང༌། སློབ་བཤད་
གཉིས་ཀྱི་སྒོ་ནས་དཔྱིད་དང་དབྱར་དང་སྟོན་གསུམ་ལ་ཟླ་བ་རེ་རེའི་རིང་བྱང་ཆུབ་
ལམ་རིམ། འདུལ་བ། མདོ་སྡེ་སོགས་འདི་དང་འདི་འཆད་ཚུལ་ཞིབ་པར་ཞུ་བར་མཛད་
པས། (༩༥བ)པཎ་ཆེན་ཐམས་ཅད་མཁྱེན་པ་ཤིན་ཏུ་མཉེས་ཏེ་ངེས་པ་དོན་གྱི་འཆད་
ཉན་སྒྲུབ་པའི་རྒྱལ་མཚན་འཛིན་པ་ཁྱེད་ལ་བྱུང་འདུག་ངས་ནི་གོ་སའི་དབང་ གིས་
ཆོས་འཆད་ཉན་འཕྲལ་འཕྲལ་ཐུབ་པ་ཡོང་གི་མི་འདུག་ཅིང་། གལ་ཏེ་ཐུབ་ཏུ་ཆུག་ཀྱང་
གྲྭ་རྐྱང་ལྟོ་སྐྱ་ལ་གོས་ཧྲུལ་བ། བསམ་རྒྱུ་ཆོས་ལས་མེད་པ་རྣམས་ནི་རྒྱལ་སྒོ་ཡན་ལ་ཐར་
གྱིན་མི་འདུག །ཆོས་ཀྱི་བསམ་པ་ཡིད་ལ་མེད་པའི་སྡེ་བ་མི་ཆེན་སྐུ་ཆེ་ཆེ་དང་ཡུལ་
གཉན་གཉན་དག་གིས་མཐའ་བསྐོར་ཏེ་ཆོས་ཉན་པའི་གཟུགས་བརྙན་ཙམ་རེ་བྱེད།
ཉན་པ་པོ་གཟུགས་བརྙན་ལས་མེད་པས་འཆད་ཉན་ཡང་གཟུགས་བརྙན་ཙམ་ལས་
ཡོང་གི་མི་འདུག །སྒྲུབ་པའི་རྒྱལ་མཚན་འཛིན་པ་ལ་གྲྭ་ས་ཆེན་པོ་བཞི་དང་། རྒྱུད་
གྲྭ་སྟོད་སྨད། སྟོད་ཕྱོགས་ཀྱི་ཆོས་སྡེ་ཚང་མའི་དགེ་འདུན་རྣམས་ཀྱིས་རིས་སུ་མ་ཆད་
པའི་དད་པ་བྱེད་འདུག་པས་ཁྱེད་ཀྱི་འཆད་ཉན་གྱིས་བསྟན་འགྲོ་ཡོངས་ལ་ཕན་ཐོགས་
- 133 -

རྒྱལ་དབང་འཇམ་དཔལ་རྒྱ་མཚོས་མཛད།
པ་འདུག་པས་ད་དུང་ཐུགས་བསྐྱེད་རྒྱ་གང་ཆེ་མཛོད་ཅིག་གསུང་། ལོ་འདིར་བཀྲས་
ལྷན་ཚོགས་ཆེན་ལ་པཎ་ཆེན་ཐམས་ཅད་མཁྱེན་པས་བདེ་ལམ་གྱི་ཟབ་འཁྲིད་གནང་
བ་དང་འགྲིགས་ པས་ མན་ ངག་རྣམས་རྫོགས་ པར་ གསན། ཟླ་བ་བདུན་པའི་ཚེས་
བདུན་ཉིན་པཎ་ཆེན་ཐམས་ཅད་མཁྱེན་གཟིགས་ཆེན་པོ་ཚོགས་དབུར་སྤྱན་དྲངས་
(༩༦ན)ཏེ། མཆོད་སྤྲིན་གྱིས་མཆོད་ནས་སྐྱབས་མགོན་ཐམས་ཅད་མཁྱེན་པའི་སྐུ་ཆེ་
བའི་ཡོན་ཏན་ལས་བརྩམས་ཏེ་གསོལ་འདེབས་ཤུགས་དྲག་པོ་དང༌། ཁྱད་པར་སྐལ་
ལྡན་གྱི་སློབ་མ་མཁས་གྲུབ་བགྲང་བ་ལས་འདས་པ་དང་། མཐའ་དབུས་ཀྱི་རྒྱལ་པོ་རྒྱལ་
ཕྲན་སོགས་སྐྱེ་དགུ་ཆེ་ཕྲ་ཐམས་ཅད་གདན་ས་ཆེན་པོ་འདི་ཉིད་དུ་བསྡུས་ཏེ། ཐེག་
གསུམ་ཆོས་ཀྱི་བགོ་སྐལ་གདན་ས་འདི་ཉིད་རང་ནས་སྩལ་དགོས་ཚུལ་ཡོན་ཏན་རིན་པོ་
ཆེ་སྡུད་པ་ནས། རྒྱལ་པོ་གྲོང་དུ་མི་འགྲོ་ཡུལ་འཁོར་མི་འགྲོ་བ། །ཞེས་སོགས་ཀྱིས་
ཚིགས་བཅད་རྒྱབ་རྟེན་དུ་འདྲེན་པར་མཛད་དེ་ཤུགས་དྲག་ལ་ཚིག་དོན་ཕུན་སུམ་
ཚོགས་པའི་སྒོ་ནས་གསོལ་འདེབས་མཛད་པས། རྗེ་ཐམས་ཅད་མཁྱེན་པ་ཡང་དགོངས་
པ་རྩེ་གཅིག་ཏུ་བཞུགས་ཤིང་རྡོ་རྗེའི་བཀའ་བཞེས་བཟང་པོ་ཡང་སྩལ། ཕྱིས་པཎ་
ཆེན་ཐམས་ཅད་མཁྱེན་པ་ཉིད་གནམ་བསྐོས་འཇམ་དབྱངས་གོང་མ་རྒྱལ་པོས་བསོད་
ནམས་ཀྱི་ཞིང་དུ་གདན་དྲངས་པ་ན། སྔ་སོར་སྐྱིད་གྲོང་བླ་མས་ཁོ་བོ་ལ་གདན་ས་འདི་
ཉིད་རང་དུ་བསྡད་པ་ཞིག་དགོས་ཞེས་གསུང་ནན་ཆེན་པོ་མཛད་པ་དེ། ཁོ་བོ་རྒྱ་ཕྱོགས་
སུ་འགྲོ་དགོས་པ་འདི་མཁྱེན་པའི་རྟགས་སུ་འདུག་ཅེས་གསུང་བའང་སྣང་ངོ༌། །འདི་
སྐབས་(༩༦བ)པཎ་ཆེན་ཐམས་ཅད་མཁྱེན་པས་གསང་སྔགས་རྒྱུད་པ་གྲྭ་ཚང་གི་དགེ་
འདུན་རྣམས་ལ་དཔལ་འཁོར་ལོ་སྡོམ་པའི་རྩ་རྒྱུད། རྒྱུད་འགྲེལ་སྦས་དོན་ཀུན་གསལ་
གྱི་ཐོག་ནས་རྩ་འགྲེལ་སྦྲགས་ཏེ་ཟབ་བཤད་བླ་ན་མེད་པ་མཛད་པ་དང་ཐུག་པས།
- 134 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
བདེ་མཆོག་བསྡུས་རྒྱུད་ཀྱི་ལེའུ་བཅུ་དགུ་པ་ནས་སུམ་ཅུ་རྩ་གཉིས་ཀྱི་བར་གྱི་རྩ་འགྲེལ་
གཉིས་ཀ་མན་ངག་དང་བཅས་པ་གསན། རྗེ་བླ་མ་ཉིད་ཀྱི་ཞལ་གྱི་བདུད་རྩི་དོན་
གཉེར་གྱིས་འདུས་པའི་རི་ཁྲོད་འཛིན་པའི་སྤོང་བ་པ་རྣམས་དང་། མཚན་སྒྲོག །སྣར་
ཐང་། ཉུག་སོགས་ཀྱི་དགེ་འདུན་དད་འདུས་རྣམས་དང་། གདན་ས་ཆེན་པོའི་དགེ་འདུན་
བློ་གསལ་དོན་གཉེར་ཅན་ལྔ་བརྒྱ་ཙམ་ལ་པཎ་ཆེན་ཐམས་ཅད་མཁྱེན་པའི་བཀའ་
བཞིན་ཧར་གདོང་གི་འདུ་ཁང་དུ་དགའ་ལྡན་ལྷ་བརྒྱ་མའི་འཁྲིད་མན་ངག་དང་བཅས་
པ། གཞི་གསུམ་གསལ་བྱེད་ཀྱི་ཐོག་ནས་འདུལ་བའི་བསླབ་བྱ་ཤིན་ཏུ་རྒྱས་པ་དང་། དགེ་
ཚུལ་གྱི་བསླབ་བྱའི་སྡོམ་ཚིག་གི་ཐོག་ནས་བླང་འདས་སོ་དྲུག་གི་ངོས་འཛིན་རྒྱས་
པ། དགེ་སློང་གི་ཁྲིམས་ཉིས་བརྒྱ་ལྔ་བཅུ་རྩ་གསུམ་གྱི་རྐང་གྲངས་ངོས་འཛིན་བསྲུང་
ཐབས་ཀྱི་མན་ངག་བཅས་རྒྱས་པར་སྩལ་ཏེ་རྒྱལ་བའི་བསྟན་པའི་གཞི་གསུམ་གྱི་ཕྱག་
ལེན་ཉམས་ཆག་ཏུ་གྱུར་པ་རྣམས་གསོར་བཅུག་ནས་འདུལ་བའི་བསྟན་པ་སྤྲིན་བྲལ་
(༩༧ན)གྱི་ཉི་མ་ལྟར་མཛད་དོ། ། །
གཞན་ཡང་དགེ་སློང་གི་བསླབ་བྱའི་སྡོམ་ཚིག་དང་། རྣམ་རྒྱལ་མར་བརྟེན་པའི་
བླ་མའི་རྣལ་འབྱོར་བཅས་ཀྱང་རྩོམ་པ་མཛད། སླར་ཡང་པཎ་ཆེན་ཐམས་ཅད་མཁྱེན་
པའི་བཀའ་ཕེབས་པར་བརྟེན། དོན་གཉེར་ཅན་མང་པོར་ཚད་མ་རྣམ་འགྲེལ་གྱི་བཤད་
ལུང་སེམས་བསྐྱེད་མཆོད་པ་དང་བཅས་པ་དང་། དགེ་བཤེས་དོན་གཉེར་ཅན་ཁ་ཤས་
ལ་ནམ་མཁའ་སྒོ་འབྱེད་ཀྱི་དབང་། ཐར་འདོད་དེད་དཔོན་མའི་ལུང་འཁྲིད་ཕྱག་ལེན་
ཉམས་དབྱངས་སོགས་ཀྱང་ལྐོག་ཆོས་སུ་སྩལ། ཟླ་བ་བདུན་པའི་ཚེས་ཉི་ཤུའི་ཉིན་
པཎ་ཆེན་ཐམས་ཅད་མཁྱེན་པར་དབུས་ཕྱོགས་སུ་ཕེབས་རྒྱུའི་ཐོན་ཕྱག་ཞུ་བར་མཛད་
པས། ཁོ་བོའི་ངོ་ཚབ་མཛད་དེ་དབུས་ཕྱོགས་ཀྱི་དོན་གཉེར་ཅན་མང་པོར་རྒྱལ་བ་
- 135

རྒྱལ་དབང་འཇམ་དཔལ་རྒྱ་མཚོས་མཛད།
གཉིས་པའི་སྙན་བརྒྱུད་ཀྱི་མན་ངག་དབེན་ས་པ་ཡས་སྲས་ཀྱི་ལུགས་སྲོལ་དྲི་མ་མེད་
པ་རྣམས་འཆད་སྤེལ་གྱི་སྒོ་ནས་བསྟན་པའི་ཞབས་འདེགས་མཛད་དགོས་པའི་བཀའ་
བཟང་པོ་ཡང་ཕེབས། དེ་ནས་པད་ཚལ་བས་སྤྱན་དྲངས་པ་ལྟར་དབེན་གནས་འབི་ལུང་
དུ་ཕེབས། འདིའི་དུས་སུ་ནམ་མཁའ་ལ་ཆུ་འཛིན་ཞོ་གསར་འདྲ་བ་གློ་བུར་དུ་འདུས ཏེ་
ཆར་ཟིམ་བུས་ས་གཞི་ཐམས་ཅད་རྡུལ་དང་བྲལ་བར་བྱས་ཤིང་། གཞན་(༩༧བ)ཡང་
དཀར་ཕྱོགས་ཀྱི་ལྷ་ཀླུ་དགའ་བའི་ལྟས་ངོ་མཚར་བའང་མང་དུ་བྱུང༌། དེར་ཞག་བརྒྱད་
བཞུགས་ཏེ་པད་ཚལ་བ་དང་། འབྲི་ལུང་རི་ཁྲོད་པ་སོགས་ལ་བདེ་མཆོག་རྩ་རྒྱུད་ལེའུ་
དང་པོའི་བཤད་ལུང་དང་། རྗེ་ཉིད་ཀྱི་གསུང་ཉོན་མོངས་དུག་གསུམ་འདུལ་བའི་མན་
ངག །དགའ་ལྡན་ལྷ་བརྒྱ་མའི་འཁྲིད་སོགས་འདོད་ཆོས་མང་དུ་སྩལ་ཏེ་ཚེས་གནམ་གང་
ལ་དགག་དབྱེ་ཡང་མཛད། ཟླ་བ་བརྒྱད་པའི་ཚེས་གཉིས་ལ་མཚན་སྒྲོག་ཏུ་ཕེབས།
འདུས་ཚོགས་སུ་ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་དང་། ཐེག་ཆེན་གསོ་སྤྱོང་
གི་སྡོམ་པ། སྨན་བླ་བདེ་གཤེགས་བརྒྱད་ཀྱི་ རྗེས་གནང་། སྨན་བླའི་མདོ་ཆོག་ཡིད་
བཞིན་དབང་རྒྱལ་གྱི་ལུང་འཁྲིད། སེར་སྐྱ་མང་པོར་མ་ཎིའི་ལུང་དང༌། རབ་བྱུང་ཞུ་མི་
དག་གི་འདོད་པ་ཡང་བསྐོང་བར་མཛད། དེར་དབེན་དགོན་པས་གསོལ་བ་བཏབ་པར་
མ་ཟད། པཎ་ཆེན་ཐམས་ཅད་མཁྱེན་པ་ནས་ཀྱང་། དབེན་དགོན་འདི་བཀའ་བརྒྱུད་
འདིའི་བསྟན་པའི་འབྱུང་ཁུངས་ཡིན་ཡང་ཕྱིས་ལམ་འཁྲིད་ཀྱི་འཆད་ཉན་མ་བྱུང་བར་
རྒྱུན་རིང་སོང་འདུག་པ་བཅས་ཁྱེད་ལ་དབེན་དགོན་པ་རྣམས་ཀྱང་དད་པ་ཆེན་པོ་མཛད་
ཀྱིན་འདུག་པས་ད་ལམ་དབུས་སུ་ཕེབས་ཞོར་ལམ་རིམ་གྱི་འཁྲིད་གནད་བསྣན་(༩༨ན)
ཞིག་མཛད་ན་ལེགས་ཞེས་བཀའ་ཕེབས་པར་བརྟེན། ཚེས་དྲུག་ལ་དབེན་དགོན་དུ་
ཕེབས་ཏེ་ཚོགས་པ་དང་ཕྱོགས་འདུས་ཀྱི་དགེ་འདུན་གཏོས་ཆེ་བ་རྣམས་ལ་བདེ་ལམ་
- 136 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
གྱི་འཁྲིད་ སེམས་བསྐྱེད་དང་བཅས་པ་རྒྱས་ པར་ སྩལ། དེའི་ཚེ་ཆོས་གསན་ པ་ཚང་
མས་གང་གདམས་པ་རྣམས་ཉམས་ལེན་ཁོ་ནར་བསྟར་ཅིང༌། ཚོགས་གསེང་རྣམས་
ལ་འདུ་ཁང་གི་སྒོ་མཆོར་དང་། བདེ་ཡངས་རྣམས་ཕྱག་མཆོད་མཛད་མིས་ཡོངས་སུ་
གང་བ་བྱུང་། ཚེས་བཅུའི་ཉིན་བླ་བྲང་རྩེར་རྒྱལ་བ་བློ་བཟང་དོན་གྲུབ་ཀྱི་འདྲ་སྐུ་རིན་
པོ་ཆེའི་སྐུ་མདུན་དུ་སྣ་ལྔའི་མཆོད་པ་ཚད་མེད་པ་དང་བཅས་སྔ་དྲོ་བཅོམ་ལྡན་འདས་
འཁོར་ལོ་བདེ་མཆོག་གི་བདག་འཇུག་དང༌། ཉིན་གུང་བདེ་གསང་གཉིས་གྱི་རྩ་རྒྱུད།
མཚན་བརྗོད། ཕྱི་དྲོ་དམ་ཅན་ཆོས་སྲུང་རྒྱ་མཚོར་བསྐང་བ་འཕྲིན་བཅོལ་བཅས་མཛད་
པས་ནམ་མཁའ་འཇའ་འོད་ ཀྱིས་ ཁྱབ་པ་སོགས་ངོ་མཚར་བའི་ལྟས་ཀྱང་མང་དུ་
བྱུང་། དེ་ཉིན་དགེ་སློང་བློ་བཟང་དོན་གྲུབ་ཟེར་བ་ཞིག་གིས་དགོན་གནས་འདིར་གཞི་
གསུམ་གྱི་ཕྱག་ལེན་གྱི་འཁྲིད་ཅིག་ཐུགས་རྗེས་གཟིགས་དགོས་ཞེས་གསོལ་བ་བཏབ་
པར་ཤིན་ཏུ་དགྱེས་ཏེ་ཕྱག་ལེན་རྣམས་ཞིབ་པར་སྩལ། གཞན་ཡང་དཀོན་གཉེར་དོན་
གྲུབ་རྒྱལ་(༩༨བ)མཚན་སོགས་དོན་གཉེར་ཅན་མང་པོར་ནམ་མཁའ་སྒོ་འབྱེད་ཀྱི་
དབང་གཅོད་འཁྲིད་དང་བཅས་རྒྱས་པར་སྩལ་ཅིང་ཚོགས་འཁོར་གྱི་སྐབས་ཐུགས་དགྱེས་
ཉམས་ཆེན་པོ་དང་ བཅས་ སྤྱང་ པོ་ རྒྱལ་ ཁམས་མ་སོགས་ ཀྱི་ ཉམས་དབྱངས་ ཀྱང་
མཛད། དེ་ནས་བྲག་སྐྱ་གནས་འཛིན་པས་གསོལ་བ་བཏབ་པར་མ་ཟད། རྗེ་ཉིད་ཀྱང་
བྲག་སྐྱའི་གནས་གཟིགས་ལ་ཕེབས་འདུན་ཆེ་བར་ཡོད་པ་བཅས་ཚེས་བཅུ་བདུན་ལ་
བྲག་སྐྱ་རྡོ་རྗེའི་ཕོ་བྲང་དུ་ཕེབས། །
གནས་དེར་བླ་མ་མཆོད་པ་དང་འབྲེལ་བའི་ཚོགས་མཆོད་དང་། གནས་འཛིན་
པ་དགེ་སློང་ཡེ་ཤེས་དགེ་ལེགས་ཀྱིས་གསོལ་བ་བཏབ་པ་བཞིན་དེར་འདུས་པ་རྣམས་
ལ་ནཱ་རོའི་ཆོས་དྲུག་གི་འཁྲིད་དང་། ཚིག་སྦྱོར་ཕུན་སུམ་ཚོགས་པའི་སྒོ་ནས་བྲག་སྐྱ་ལ་
- 137 -

རྒྱལ་དབང་འཇམ་དཔལ་རྒྱ་མཚོས་མཛད།
གནས་བསྟོད་མཛད་དེ་ལུང་ཡང་སྩལ། གཞན་ཡང་སྤང་གཤོངས་ཡངས་པའི་ངོགས་དང་
རིའི་རྩེ་མོ་ ཉམས་ དགའ་བ་དག་ཏུ་ཞབས་བཅགས་མཛད་དེ་ གནས་ གྱི་ ཁྱད་ པར་
ལ་ཐུགས་སོང་ནས་གནས་ཞག་ཀྱང་མཛད། དེ་ནས་བྱམས་ཆེན་དུ་ཕེབས། ཚོགས་
པར་ལམ་གཙོའི་འཁྲིད་དང་རྟེན་རྣམས་ལ་མཆོད་འབུལ་ཡང་མཛད། དེ་ནས་ཕྱག་
བཏེག་སྟེ་ལམ་བར་གྱི་སེར་སྐྱ་མང་པོར་གང་འཚམ་གྱི་ཆོས་(༩༩ན)བཀའ་ཅི་རིགས་
སྩོལ་བཞིན་པར་ལྷ་ལྡན་དུ་ཕེབས། ཚེས་གནམ་གང་གི་ཉིན་ཇོ་བོ་རིན་པོ་ཆེའི་སྐུ་
མདུན་དུ་དགེ་ འདུན་བརྒྱ་ཕྲག་ལྷག་ཙམ་འདུས་ཏེ་གསོ་སྦྱོང་མཛད་ཅིང་རྟེན་རྣམས་ལ་
སྙན་ཤལ་དང་། མཆོད་འབུལ་གྱི་ཐོག་བསྟན་པ་རྒྱས་པའི་ཐུགས་སྨོན་ཡང་མཛད། ཟླ་
བ་དགུ་པའི་ཚེས་གསུམ་ཉིན་རྗེ་ཉིད་རི་ཁྲོད་པའི་ཚོགས་དང་བཅས་པས་བདག་ཅག་
གི་ཚེ་ཡུན་དུ་བརྟན་པའི་ཆེད་དུ་མཎྜལ་དང་བཅས་བདེན་ཚིག་བླ་ན་མེད་པ་བརྗོད་པར་
མཛད། འདི་སྐབས་སེ་འབྲས་དགའ་གསུམ་ རྒྱུད་གྲྭ་སྟོད་སྨད་ གྱི་ བླ་མ་དགེ་འདུན་
རྣམས་དང་རྗེ་རྡོ་རིང་པཎྜི་ཏ་སོགས་ནས་ཆོས་ཀྱི་འཁོར་ལོ་བསྐོར་དགོས་པར་གསོལ་
བ་བཏབ་པ་བཞིན། ཚེས་བཅུ་ནས་ལྷ་ལྡན་སྤྲུལ་པའི་གཙུག་ལག་ཁང་གི་ཉེ་འདབས་
འབྲས་སྤུངས་སྔགས་པ་གྲྭ་ཚང་གི་འདུ་ཁང་དུ་རྣམ་གྲོལ་དོན་གཉེར་ཅན་སུམ་སྟོང་ལ་ཉེ་
བར་ལམ་རིམ་བདེ་ལམ་འཛིན་ཆོས་མྱོང་ཁྲིད་དུ་གནང་བས་དགེ་བའི་བཤེས་གཉེན་
རྣམས་རྗེ་རྒྱལ་བ་གཉིས་པའི་བསྟན་པའི་ཡང་སྙིང་དཔལ་དབེན་ས་སྙན་བརྒྱུད་ཀྱི་མན་
ངག་གིས་ཐུགས་འཕྲོགས་ཏེ་རྗེ་བླ་མའི་བསྟན་པ་འཛིན་ཅིང་སྤེལ་བ་ལ་རྗེ་རང་ཉིད་སླར་
བྱོན་པ་ལྟ་བུའོ་ཞེས་ཚང་མས་སྒྲོ་སྐུར་(༩༩བ)མེད་པར་གླེང་ཞིང་རང་རང་གི་བསླབ་ཁྲིམས་
ལ་གཅེས་སྤྲས་དང༌། ཉམས་ལེན་ལ་ཤིན་ཏུ་བརྩོན་པས་སོ་སོའི་ཡོན་ཏན་གྱི་ཆ་རྣམས་
དཀར་ཆའི་འཕེལ་བ་བཞིན་དུ་གྱུར་ཏོ། །
- 138 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
སྟོན་པ་ལྷ་ལས་བབས་པའི་དུས་ཆེན་ཉིན་དད་ལྡན་གྱི་ཁྱིམ་པ་མང་པོར་དགེ་
བསྙེན་གྱི་སྡོམ་པ་དང་། དོན་གཉེར་ཅན་སུམ་ཅུ་སྐོར་ལ་དགེ་ཚུལ། ཉི་ཤུ་སྐོར་ལ་
བསྙེན་རྫོགས་ཀྱི་སྡོམ་པ་སྩལ་ཏེ་ཚུལ་ཁྲིམས་ཡང་དག་པ་ལ་བཀོད་དོ། །དེའི་ཕྱི་ཉིན་
ནས་ཞག་ལྔའི་རིང་རྒྱ་ཞབས་དྲུང་བསྟན་འཛིན་ཆོས་བཟང་གིས་གསོལ་བ་བཏབ་པ་
བཞིན་གཞི་གསུམ་གྱི་ལག་ལེན་གསལ་བར་བྱེད་པ་རྗེ་རང་ཉིད་ཀྱིས་མཛད་པའི་བཤད་
ལུང་གནང་། འདིའི་བསྲུང་ཐབས་ཡན་ལག་ལྔའི་འགལ་རྐྱེན་མི་མཐུན་ཕྱོགས་ངོ་ཤེས་
པའི་སྒོ་ནས་བསྲུང་ཚུལ་གྱི་སྐབས་སུ་དགེ་ཚུལ་སློང་གི་སྡོམ་ཚིག་རྗེ་ཉིད་ཀྱིས་མཛད་
པའི་ཐོག་ནས་བསླབ་བྱ་རྣམས་ངོ་སྤྲོད་པར་མཛད། དེའི་རྗེས་སུ་སེ་ར་ཡེར་པ་ཆོས་
མཛད་ཀྱིས་ཞུས་ངོར་སྡོམ་གསུམ་བསླབ་བྱ་བསྐལ་བཟང་མགུལ་རྒྱན་གྱི་བཤད་ལུང་
ཡང་རྒྱས་པར་སྩལ། ཟླ་བ་བཅུ་པའི་ཚེས་ཉེར་དྲུག་གི་ཉིན་རྗེ་བདག་ཉིད་ཆེན་པོའི་སྐུ་
གདུང་རིན་པོ་ཆེ་མཇལ་བ་དང༌། སྐལ་ལྡན་གྱི་གདུལ་བྱ་མང་པོར་ཐར་པའི་ས་བོན་
བསྐྲུན་པའི་ཆེད་འབྲོག་རི་བོ་ཆེ་དགའ་ལྡན་རྣམ་པར་(༡༠༠ན)རྒྱལ་བའི་གླིང་དུ་ཕེབས།
དེའི་ ཕྱི་ཉིན་གསེར་ གདུང་ རིན་པོ་ ཆེ་སོགས་དགའ་ལྡན་གྱི་རྟེན་རྣམས་ལ་སྣ་ལྔའི་
མཆོད་པ་ཚད་མེད་པ་དང༌། ལྷ་རྫས་བཟང་པོའི་སྙན་ཤལ་ཕུལཏེ་བསྟན་པ་རྒྱས་པའི་
ཐུགས་སྨོན་ཡང་མཛད། དེར་ཁྲི་ཆེན་བློ་བཟང་བསྟན་པས་གུས་འདུད་ཚད་མེད་པས་
ཁྲི་ཐོག་ཁང་དུ་སྤྱན་དྲངས་ཏེ་མདོ་སྔགས་ཀྱི་དཀའ་གནས་ལས་བརྩམས་པའི་བཀའ་
མཆིད་མང་དུ་མཛད་ཅིང་། ཁྲི་ཆེན་ནས་བླ་མ་ཁྱེད་རྒྱལ་བ་ཙོང་ཁ་པ་ཆེན་པོའི་བསྟན་
པའི་གསལ་བྱེད་དུ་རྗེ་རང་ཉིད་བསམ་བཞིན་དུ་ཕེབས་པ་གདོན་མི་ཟ་བས་ད་ལམ་རྗེ་
བདག་ཉིད་ཆེན་པོའི་གཟིམས་ཆུང་འདིར་རྗེའི་རྣམ་ཐར་གསོལ་འདེབས་ས་གསུམ་
མའི་ལུང་བཤད་ཞིག་ཐུགས་རྗེས་གཟིགས་དགོས་ཚུལ་དང༌། སླར་ཡང་རིམ་གྱིས་མདོ་
བ 139.

རྒྱལ་དབང་འཇམ་དཔལ་རྒྱ་མཚོས་མཛད།
སྔགས་ཀྱི་ཆོས་བཀའ་ཅི་རིགས་ཞུས་ཆོག་པའི་སྙན་ཞུ་ཕུལ་བར་དེ་བཞིན་དུ་ཞལ་གྱིས་
བཞེས་ཏེ་ས་གསུམ་མའི་ལུང་བཤད་ཤིན་ཏུ་རྒྱས་པ་ལམ་ཡོངས་རྫོགས་གྱི་ཉམས་ལེན་
དང་སྦྱར་བ་དང་། དམིགས་བརྩེ་མའི་ལུང་འཁྲིད་བཅས་རྒྱས་པར་སྩལ། གནས་དེར་
མཆོད་སྤྲིན་རྒྱ་ཆེན་པོ་དང་བཅས་བསྟན་པ་རྒྱས་པའི་ཐུགས་སྨོན་ཡང་རྒྱས་པར་མཛད།
དེ་ནས་ཤར་རྩེ་མཁན་པོ་ཆོས་དབང་རྒྱ་མཚོས་གསོལ་བ་བཏབ་པའི་ངོར་ (༡༠༠བ)
ཤར་རྩེ་གྲྭ་ཁང་དུ་ཚོགས་པ་སྟོང་ཕྲག་བརྒལ་བར་བློ་སྦྱོང་དོན་བདུན་མའི་འཁྲིད་དང་།
བློ་སྦྱོང་བློ་བཟང་དགོངས་རྒྱན་གྱི་རྩ་ཚིག །བློ་སྦྱོང་སྙིང་པོ་བཅས་ཀྱི་ལུང༌། དགའ་ལྡན་
ལྷ་བརྒྱ་མའི་འཁྲིད་སོགས་ཟབ་ཆོས་ཚད་མེད་པ་གནང་། འདིར་བཞུགས་རིང་གསེར་
གདུང་རིན་པོ་ཆེར་ཉིན་ལྟར་མཆོད་འབུལ་དང་ཐུགས་སྨོན་ལ་ཕེབས་ཤིང་། དེའི་དུས
སུ་ནམ་མཁའ་འཇའ་འོད་ཀྱིས་ཁྱབ་པ་སོགས་ངོ་མཚར་བའི་ལྟས་མང་དུ་བྱུང་བ་ན་
དགའ་ལྡན་པ་ཀུན་གྱིས་རྗེ་བླ་མའི་གདན་སར་རྗེ་བླ་མ་ཉིད་ཕེབས་པ་ལ་འདི་ལྟ་བུའི་
རྟགས་ངོ་མཚར་བ་ཡོང་ཡང་རེ་སྟེ་བྱུང་ཡང་བྱུང་ཞེས་མགྲིན་གཅིག་ཏུ་གླེང་ངོ་། །
ལྷ་ལྡན་དུ་རྒྱལ་བ་འཇམ་དཔལ་རྒྱ་མཚོའི་བཀའ་བཞིན་ལམ་རིམ་
འཇམ་དཔལ་ཞལ་ལུང་གི་འཁྲིད་ལུང་གནང་བའི་སྐོར།
འདིའི་དུས་སུ་བདག་གི་བསམ་པར་ཕྱོགས་འདིའི་དགེ་བའི་བཤེས་གཉེན་
བསྟན་པ་ཡོངས་རྫོགས་ཀྱི་བདག་པོ་རྣམས་ཀྱང་། རྗེ་འདིའི་མཁས་བཙུན་བཟང་པོའི་
ཡོན་ཏན་ལ་དད་པ་རང་དབང་མེད་པར་སོང་སྟེ་སྔོན་དུ་བདེ་ལམ་གྱི་འཁྲིད་གནང་
བའང་བསྟན་འགྲོའི་སྨན་ཡོན་ཏུ་ཆེ་ངེས་བྱུང་སོང་ཞིང་། ད་དུང་བྱང་ཆུབ་ལམ་རིམ་
བ 140 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པན་ནཱ་ར་། ༼ཀ༽
ཆེན་མོའི་ཟབ་བཤད་འདི་ཉིད་སྔ་སོར་བླ་མ་དོན་ཡོད་མཁས་གྲུབ་ནས་འཆད་ཉན་རྒྱ་
ཆེ་བ་དང་། གོང་ས་ཐམས་ཅད་མཁྱེན་གཟིགས་ཆེན་པོ་དེ་ཉིད་ཀྱིས་འཆད་ཉན་ཚར་
གཅིག་ལས་ཕྱིས་འདིའི་བཤད་ལུང་གི་རྒྱུན་ཆད་ཉེར་གྱུར་བ་བཅས། དེས་ན་གཞུང་
ནས་རྒྱུ་ཡོན་སྦྱར་ཏེ་ཆོས་(༡༠༡ན)འཁོར་འཛུགས་ཐུབ་ན་བསྟན་པའི་ཞབས་འདེགས་
སུ་འགྱུར་བར་བསམས་ནས་རྗེ་ཉིད་ལ་ལམ་འདིའི་བཤད་ལུང་གནང་དགོས་པའི་ཞུ་
འཕྲིན་ཕུལ་བར་ཞལ་བཞེས་ཀྱི་བཀའ་ལན་ཀྱང་འབྱོར། དེ་ནས་དགའ་ལྡན་ནས་ཕེབས་
ཉིན་གསེར་གདུང་རིན་པོ་ཆེར་མཆོད་འབུལ་གྱི་ཐོག་ཐུགས་སྨོན་མཛད་བཞེད་ནས།
གསེར་གདུང་གི་དྲུང་དུ་ཕེབས་པ་དང་། མཆོད་ཁང་ལ་ཉི་མ་ཤར་བ། སྔ་ཇ་གཉིས་པའི་
ཚོགས་དུང་འབུད་པ་གསུམ་གཅིག་ཆར་དུ་འགྲིག་པས། རྗེ་བླ་མས་དཀའ་བ་བརྒྱ་ཕྲག་
དུ་མའི་སྒོ་ནས་བསྒྲུབས་པར་མཛད་པའི་བསྟན་པའི་སྙིང་པོ་རྣམས་སྐལ་པ་དང་ལྡན་པ་
རྣམས་ལ་འཆད་སྤེལ་གྱིས་བསྟན་པའི་ཞབས་འདེགས་སུ་འགྱུར་བའི་རྟེན་འབྲེལ་
འགྲིག་པར་མཁྱེན་ནས་མཉེས་མཉེས་མཛད། དེ་ནས་གསང་སྔགས་མཁར་དུ་ཕེབས་
ཡེ་ཤེས་མགོན་པོར་མཆོད་གཏོར་རྒྱ་ཆེན་པོས་མཆོད་དེ་འཕྲིན་ལས་གཉེར་དུ་གཏད།
སྡེ་འདིའི་བླ་མ་དགེ་འདུན་བདེ་ཆེན་གྱིས་བླ་བྲང་དུ་སྤྱན་དྲངས་པ་ལྟར་ཕེབས། ཁོ་བོ་
ལུང་རིགས་ཀྱི་ཐོས་རྒྱ་ཆེ་བས་སུ་བྱུང་ལ་འདུད་པ་ཞིག་མི་འདུག་པར་རྗེ་འདི་ལ་ཡང་
ཐོག་མར་ཁོ་རང་གིས་ཚེ་ཧྲིལ་པོར་གཞུང་ལུགས་བརྒྱ་ཕྲག་མང་པོའི་དོན་ལ་རིགས་པ་
བཞིའི་སྒོ་ནས་ཡང་(༡༠༡བ)དང་ཡང་དུ་དཔྱད་ཅིང་། ཡོངས་གྲགས་ཀྱི་མཁས་པ་མང་
པོའི་ཞབས་ལ་གཏུགས། སེར་འབྲས་དགེ་གསུམ་གྱིས་ལུང་རིགས་སྨྲ་བའི་དབང་པོ་
ཁྲི་ཕྲག་བརྒལ་བའི་དབུས་སུ་རིགས་པའི་རྣམ་གྲངས་མཐའ་ཡས་པའི་སྒོ་ནས་བློ་གྲོས་
ཀྱི་རྩལ་འགྲན་ཀྱང་། མཐའ་གཅིག་འཛིན་གྱི་ལོག་རྟོག་དཔལ་ཞོམ་སྟེ། མཐའ་གཉིས་སུ་
- 141 -

རྒྱལ་དབང་འཇམ་དཔལ་རྒྱ་མཚོས་མཛད།
འཛིན་པའི་དོགས་པ་ཁོ་ནར་གྱུར་པའི་གནས་ཤིན་ཏུ་ཟབ་ཅིང་རྟོགས་དཀའ་བ་རྣམས་
ལ་བརྒལ་བརྟག་དང་འབྲེལ་བའི་འབེལ་གཏམ་མཐའ་ཡས་པ་ཞིག་མཛད་པ་རྣམས་
ལ། རྗེ་འདིས་ཐུགས་བསམ་ཙམ་ཡང་མཛད་མི་དགོས་པར་འདི་དང་འདིའོ་ཞེས་ལན་
ཐོལ་བྱུང་དུ་གསུངས་པས། ཁོང་པའང་དབང་རྣོན་ཆོས་གྱི་རྗེས་འབྲང་གི་ལུགས་སུ་
ཤེས་ནས་དད་པ་ཐོབ་སྟེ་ཕྱིས་རྗེ་ཉིད་ཀྱི་སློབ་མར་གྱུར་ཏོ། །
དེ་ནས་གུང་ཐང་བླ་མ་སྐལ་བཟང་ཡོན་ཏན་སོགས་དོན་གཉེར་ཅན་ཁ་ཤས་ལ་
བླ་མ་མཆོད་པའི་འཁྲིད་མན་ངག་དང་བཅས་པ་དང་། གཏོར་མ་བརྒྱ་རྩའི་འཁྲིད་ལུང་།
བླ་མ་རང་ལ་དཔའ་བོ་གཡུལ་འཇུག་གི་འཕོ་འཁྲིད། སེར་སྐྱ་གྲངས་མང་པོར་ཚེ་དབང་
དང་མ་ཎིའི་བཟླས་ལུང་བཅས་རྒྱས་པར་སྩལ། དེ་ནས་ལྷ་ལྡན་དུ་ཕེབས། ཚེས་བཅོ་
ལྔ་ནས་འཇིག་རྟེན་དབང་ཕྱུག་སྲོང་(༡༠༢ན)བཙན་སྒམ་པོའི་ཡེ་ཤེས་རང་སྣང་ལས་
གྲུབ་པའི་ལྷ་ལྡན་སྤྲུལ་པའི་གཙུག་ལག་ཁང་གི་འདབས་འབྲས་སྤུངས་སྔགས་པའི་
འདུ་ཁང་དུ་སྡེ་སྣོད་འཛིན་པ་སུམ་སྟོང་བརྒལ་བར་ལམ་རིམ་ཆེན་མོའི་བཤད་ལུང་
རྒྱས་པར་སྩལ་ཅིང་། འདིའི་སྐབས་སུ་བླ་མ་དགེ་འདུན་ཚང་མར་གཞུང་ནས་བསྙེན་
བཀུར་གཟབ་པའི་ཐོག །དགའ་བཞི་བ་དང་། ལྷ་ གཉེར་ལྷ་ སྡིངས་ པ་དོན་གྲུབ་ཚེ་
དབང་། མ་བསོད་ནམས་དཔལ་མོ། དགེ་བསྙེན་མ་ཡེ་ཤེས་ལྷ་སྐྱིད། ཀོང་པོ་ལྟེ་བ་
གོང་གི་ཚོང་དཔོན་ཚེ་དབང་དོན་གྲུབ་ལྟོས་བཅས་སོགས་ནས་རང་རང་གི་འབྱོར་ང་
རྣམས་རྟེན་གསུམ་གྱི་མཆོད་པ་དང༌། དགེ་འདུན་ལ་བསྙེན་བཀུར། རྗེ་བླ་མ་ཉིད་ལ་
དངོས་པོའི་མཆོད་སྦྱིན་སོགས་དགེ་རྩ་རྒྱ་ཆེན་བོ་བསྟན་པ་རྣམས་ལ་སོ་སོར་སེམས་
བསྐྱེད་པའི་ཆོ་ག་དང་། དགེ་རྩ་རྣམས་ནམ་ཡང་མི་ཉམས་པའི་ཆེད་རྫོགས་བྱང་དུ་
བསྔོ་བ་སོགས་དད་ལྡན་རྣམས་ཀྱི་རེ་བ་ཡང་འབྲས་ལྡན་དུ་མཛད། གཞན་ཡང་དོན་
- 142 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
གཉེར་ཅན་བཅོ་ལྔ་སྐོར་ལ་དགེ་ཚུལ་གྱི་སྡོམ་པ་དང༌། ཉི་ཤུ་རྩ་ལྔར་ བསྙེན་ རྫོགས་ ཀྱང་
སྩལ། དེ་ནས་ཕུར་བུ་ལྕོག་ཏུ་སྤྱན་དྲངས། སྤྲུལ་པའི་སྐུ་དང་རི་ཁྲོད་འཛིན་པ་བརྒྱ་ཕྲག་
སྐོར་ལ་བདེ་ལམ་(༡༠༨བ) གྱི་མན་ངག་རྗེན་པར་ཕྱུང་བའི་ཟབ་འཁྲིད་སེམས་བསྐྱེད་
དང་བཅས་པ་རྒྱས་པར་སྩལ། དེ་ནས་ཕུར་བུ་ལྕོག་སྤྲུལ་པའི་སྐུ་དང་། ཁྲི་དཔལ་ལྡན་
གྲགས་པའི་སྤྲུལ་སྐུ། གུང་པཎྜི་ཏ་བཅས་ནས་ གསོལ་བ་བཏབ་པ་ལྟར་ཟླ་བ་བཅུ་
གཅིག་པའི་ཚེས་བརྒྱད་ལ་ལྷ་ལྡན་སྔགས་ཁང་དུ་ཕེབས་ཏེ། བླ་མེད་ཀྱི་དབང་ཆེན་ཐོབ་
ཅིང་དམ་ཚིག་ལ་གནས་པའི་རིགས་པ་འཛིན་པ་ཉིས་སྟོང་སྐོར་ལ་ཤེར་ཕྱིན་རྒྱས་འབྲིང་
བསྡུས་གསུམ་གྱི་སྙིང་པོའི་བཅུད། རྗེ་བདག་ཉིད་ཆེན་པོའི་སྙན་བརྒྱུད་ལས་འོངས་པའི་
མན་ངག །གྲུབ་མཆོག་དྷརྨ་བཛྲ་གྱི་བཀའ་སྲོལ། དགའ་ལྡན་ཕྱག་རྒྱ་ཆེན་པོའི་ཟབ་
བཤད་སྔོན་འགྲོ་བླ་མའི་རྣལ་འབྱོར་གྱི་འཁྲིད་དང་བཅས་པ་རྒྱས་པར་སྩལ། འདིའི་
སྔོན་འགྲོའི། སྙིང་ཁའི་འདབ་བརྒྱད་དྷཱ་ཏིའི་དབུས་དག་ཏུ། །ཞེས་སོགས་ཀྱི་ཚིགས་བཅད་
ལ་རྫོགས་རིམ་ཟབ་མོའི་མན་ངག་རྣམས་སྩལ་པའི་སྐབས་ནམ་མཁའ་གཡའ་དག་ཅིང་
བསེར་བུའི་རྒྱུ་བ་ཕྲ་མོ་ཙམ་ཡང་མེད་པ་ཞིག་བྱུང་བས། ངེད་ཀྱི་འོད་གསལ་ངོ་སྤྲོད་
ཞུས་པས་གནམ་གཤིས་འདིས་ཀྱང་རྟགས་གསལ་བར་བསྟན་པ་འདི་ནི་ཁྱེད་སྤྲུལ་སྐུ་
རྣམ་པ་ཚོ་དང་། བསྟན་འཛིན་དགེ་བའི་བཤེས་གཉེན་རྣམས་ཀྱི་ཐུགས་རྒྱུད་ལ་འོད་
གསལ་ཡོད་པ་ལོས་ཡིན་ཞེས་(༡༠ ༣ན)དགྱེས་པ་ཆེན་པོའི་བཀའ་ཡང་སྩལ། འཁྲིད་
རྫོ་གས་པའི་འཇུག་ཏུ་བླ་མ་མཆོད་པའི་ཆོ་ག་དང་། ཕྱག་ཆེན་གསོལ་འདེབས། ཕྱག་
ཆེན་རྩ་བ་རྒྱལ་བའི་གཞུང་ལམ། ཕྱག་ཆེན་སྨོན་ལམ་དངོས་གྲུབ་ཀུན་འབྱུང་། རྗེ་ཙོང་
ཁ་པ་ཆེན་པོའི་རྣམ་ཐར་གསོལ་འདེབས་རྗེ་རང་ཉིད་ཀྱིས་མཛད་པ་བཅས་ཀྱི་ལུང་
ཡང་གནང་། གཞན་ཡང་ཕུར་བུ་ལྕོག་སྤྲུལ་པའི་སྐུ་དང༌། དགའ་བཞི་བ་དཔལ་འབྱོར་
- 145 -

རྒྱལ་དབང་འཇམ་དཔལ་རྒྱ་མཚོས་མཛད།
བསྟན་འཛིན་ཚེ་རིང་གཉིས་ལ་མ་ཏི་ལུགས་ཀྱི་འཇམ་དཀར་ཤེས་རབ་བློ་འཕེལ་གྱི་
རྗེས་གནང་མན་ངག་དང་བཅས་པ་དང་། སྐལ་བ་དང་ལྡན་པ་འགའ་ཞིག་ལ་དགེ་
བསྙེན་གྱི་སྡོམ་པ། མང་པོ་ཞིག་ལ་དགེ་ཚུལ་གྱི་སྡོམ་པ། གྲངས་མེད་པ་ཞིག་ལ་དགེ་
སློང་གི་སྡོམ་པ་སྩལ་ཏེ་ཡངས་པའི་ས་ཆེན་པོ་འདི་ཡང་དག་པའི་ཁྲིམས་དང་ལྡན་པ་
དག་གིས་གང་བར་མཛད་དོ། །ཚེས་ཉེར་ལྔའི་ཉིན་དཀྱིལ་འཁོར་སྡིངས་སུ་སྣ་ལྔའི་
སྟོང་མཆོད་དང་། ར་མོ་ཆེར་བརྒྱ་མཆོད་སོགས་མཆོད་འབུལ་རྒྱ་ཆེན་པོའི་ཐོག་ཇོ་བོ་
ཤཱཀྱ་མུ་ནེ་སོགས་རྟེན་རྣམས་ལ་སྙན་ཤལ་ཕུལ་ཏེ་བསྟན་པ་རྒྱས་པ་དང་འགྲོ་བ་བདེ་
བའི་ཐུགས་སྨོན་གྱིས་མཚམས་སྦྱོར་ཡང་མཛད། དེར་ཡེ་ཤེས་བཟང་མོ་སོགས་དད་
(༡༠༣༠)ལྡན་ཁ་ཤས་ལ་སྐྱབས་གསུམ་འཛིན་པའི་དགེ་བསྙེན་གྱི་སྡོམ་པ་དང་། དེའི་
ཕྱི་ཉིན་གསང་སྔགས་དགའ་ཚལ་གྱི་ཚོགས་པར་ཡོན་ཏན་གཞི་གྱུར་མའི་འཁྲིད། སྨན་
ཐུང་ཡིད་བཞིན་ནོར་བུ། དེར་ནི་རིང་འབད་མ་རྣམས་ཀྱི་ལུང་ཡང་སྩལ། དེ་ནས་དགོན་
གསར་བཀྲ་ཤིས་ཐེག་ཆེན་གླིང་དུ་ཕེབས་ཏེ་བཅད་རྒྱ་མཛད་ཅིང་གནས་འདིར་བཅོམ་
ལྡན་འདས་དཔལ་རྡོ་རྗེ་རྣམ་པར་འཇོམས་པའི་སྒྲུབ་ཐབས་དངོས་གྲུབ་ཀུན་འབྱུང་
ཞེས་བྱ་བའི་ལེགས་བཤད་ཀྱང་མཛད་དོ། །མེ་སྤྲེ་གནམ་ལོ་གསར་ཚེས་ཀྱི་དགའ་བ་
དང་པོའི་ཉིན་དགོན་གསར་བླ་བྲང་ནས་རྒྱུ་སྦྱར་ཏེ་སྤོང་བ་པའི་སྡེ་དང་བཅས་པས་མ་
གཅིག་འདོད་ཁམས་དབང་མོའི་གཏོར་སྐྱོང་སྔ་ལམ་ལྟར་རྒྱས་པར་མཛད། ཕྱི་ཉིན་
དགོན་གསར་རི་ཁྲོད་པ་སྤྱི་ནས་གསོལ་བ་བཏབ་བ་བཞིན་དོན་གཉེར་ཅན་ཉིས་བརྒྱ་
སྐོར་ལ་གྲུབ་ཆེན་ཚེམ་བུ་པ་ལུགས་ཀྱི་ཐུགས་རྗེ་ཆེན་པོའི་དམར་འཁྲིད་ཤིན་ཏུ་རྒྱས་པ་
དང་། ལམ་གྱི་གཙོ་བོ་རྣམ་གསུམ་གྱི་འཁྲིད། རྒྱལ་བ་དགེ་འདུན་རྒྱ་མཚོས་མཛད་པའི་
སྨྱུང་གནས་ཀྱི་ཆོ་གའི་ལུང་དང་ལག་ལེན་གྱི་འཁྲིད། སྨྱུང་གནས་ཀྱི་ཆ་ལག་ རྗེ་ རང་
- 144 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཀ༽
ཉིད་ཀྱིས་མཛད་པའི་ལུང་། གྲུབ་ཆེན་མི་ཏྲ་ཛོ་ཀི་ནས་བརྒྱུད་པའི་ཐུགས་རྗེ་ཆེན་པོའི་
ཆོས་སྐོར་སྙིང་པོ་(༡༠༤ ན)དོན་གསུམ་དང༌། བླ་མའི་རྣལ་འབྱོར་ཐུན་དྲུག་གི་འཁྲིད།
དབེན་ས་པས་མཛད་པའི་གཏོར་མ་བརྒྱ་རྩ་རྒྱས་བསྡུས། རྗེ་བློ་བཟང་ཆོས་རྒྱན་གྱིས་
མཛད་པའི་བྲུལ་གཏོར་དང་། དེས་མཛད་པའི་སྟོབས་བཞིའི་བཤགས་སྡོམ་ཟླ་ཤེལ་
རབ་དཀར་གྱི་ལུང་སོགས་ཆོས་འཁོར་རྒྱ་ཆེན་པོ་བསྐོར། ཚེས་ཉེར་གསུམ་གྱི་ཉིན་ཕུར་
བུ་ལྕོག་ཏུ་གདན་དྲངས། སྤྲུལ་པའི་སྐུ་འཁོར་དང་བཅས་པ་དང་སེ་འབྲས་སོགས་ནས་
དོན་གཉེར་གྱིས་འདུས་པ་སུམ་བརྒྱ་བརྒལ་བར་དགའ་ལྡན་ལྷ་བརྒྱ་མ། ལམ་གྱི་གཙོ་
བོ་རྣམ་གསུམ། ཚེམ་བུ་དམར་འཁྲིད། སྙིང་པོ་དོན་གསུམ་བཅས་ཀྱི་འཁྲིད་མན་ངག་
དང་བཅས་པ། གཞན་ཡང་སྨན་བླ་བདེ་གཤེགས་བརྒྱད་ཀྱི་རྗེས་གནང་། གཅོད་ནམ་
མཁའ་སྒོ་འབྱེད་ཀྱི་དབང་བཅས་སྩལ། སྔ་དགོང་ཀྱི་ཐུན་བར་ལ་སྤྲུལ་པའི་སྐུ་རྐྱང་
པར་རྡོ་རྗེ་རྣམ་འཇོམས་ཀྱི་རྗེས་གནང་བྱབ་སྲུང་དང་བཅས་པ། འཇམ་དབྱངས་ཞི་ཁྲོ་
སྦྲགས་སྒྲུབ་ཀྱི་མན་ངག་ཐུན་མོང་མ་ཡིན་པ། རྗེ་བློ་བཟང་ཡེ་ཤེས་ཀྱིས་མཛད་པའི་
ལམ་གཙོའི་འཁྲིད། མྱུར་ལམ་དམར་འཁྲིད་ཀྱི་ལུང་བཅས་རྒྱས་པར་སྩལ། གཞན་ཡང་
མདུང་ནག་ཞབས་དྲུང་ངག་དབང་བློ་བཟང་འཇམ་དཔལ་གྱིས་གསོལ་བ་བཏབ་པ་ལྟར་
ལམ་གྱི་(༡༠༤ བ)གཙོ་བོ་རྣམ་གསུམ་དང་གསང་འདུས་ཀྱི་ལམ་གྱི་གནད་མཐར་ཐུག་
པ་སྟོན་པའི་བསྟན་བཅོས་མན་ངག་གི་སྙིང་པོ་ཤིན་ཏུ་གསང་བ་དཔའ་པོའི་བརྡ་ཚིག་
ཅེས་བྱ་བའི་ལེགས་བཤད་དང་། རྗེ་བཙུན་འཇམ་དཔལ་དབྱངས་ཀྱི་སྒྲུབ་ཐབས་བཟླས་
པའི་དམིགས་སྐོར་མན་ངག་ཞལ་ཤེས་དང་བཅས་པ་དངོས་གྲུབ་ཀུན་འབྱུང་སོགས་
ལེགས་བཤད་ཀྱི་རྩོམ་པ་ཡང་མང་དུ་མཛད།
- 145 -

རྒྱལ་དབང་འཇམ་དཔལ་རྒྱ་མཚོས་མཛད།
ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་བཤད་ལུང་
དབེན་ས་སྙན་བརྒྱུད་ཀྱི་ལུགས་བཞིན་སྩལ་བའི་སྐོར།
འདིའི་སྐབས་དེ་མོ་ནོ་མིན་ཧན་གྱིས་སྔོན་དུས་བོད་ལྗོངས་འདིར་བཀའ་དང་
བསྟན་བཅོས་ཀྱི་འཆད་ཉན་རྒྱ་ཆེར་བྱུང་འདུག་ཀྱང༌། བསྟན་པ་འཕེལ་འགྲིབ་ཀྱི་དབང་
གིས་ཕྱིས་ཕལ་ཆེར་ཉམས་པ་ལ་ཕྱོགས་འདུག་པས། དམ་པ་ཁྱེད་ལ་པཎ་ཆེན་དབེན་
ས་པ་ནས་བརྒྱུད་པའི་བརྒྱད་སྟོང་པའི་བཤད་ལུང་གི་རྒྱུན་བཞུགས་ཡོད་འདུག་པར་
དད་འདུས་ཀྱི་སྡེ་སྣོད་འཛིན་པ་རྣམས་ལ་གནང་དགོས་པའི་སྙན་ཞུ་འབྱོར་བ་བཞིན་ཟླ་
བ་གཉིས་པའི་ཚེས་བཅུ་བཞིར་རྨེ་རུ་ཕུན་ཚོགས་ནོར་བུའི་གླིང་གི་གཙུག་ལག་ཁང་དུ་
ཕེབས། དེའི་ཕྱི་ཉིན་སྤྲུལ་སྐུ་ཆེ་ཕྲ་མང་པོ་དང་། སེ་འབྲས་དགའ་གསུམ། རྒྱུད་གྲྭ་
སྟོད་སྨད་ཀྱི་བླ་མ་ཁྲི་གདན་ཟུར་ཚང་མ། དགེ་བའི་བཤེས་གཉེན་དཀའ་རབ་འབྱམས་
སྨྲ་བ་ཉིས་སྟོང་ལྷག་ཙམ་འདུས་པ་ལ། དུས་གསུམ་རྒྱལ་བ་(༡༠༥ན)སྲས་དང་བཅས་
པ་གང་ནས་གཤེགས་པའི་གཞུང་ལམ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་
ཟབ་བཤད་ཤིན་ཏུ་རྒྱས་པ་ཞིག་སྩལ། དེའི་མཇུག་ཏུ་འོ་ཁོ་བོ་ན་མཐོ་ཞིང་གཟུགས་
གཞི་ཆེས་འཁོགས་པ་ཞིག་ཡིན་ཡང་། རྗེ་ཐམས་ཅད་མཁྱེན་པའི་འཕྲིན་ལས་ཅུང་ཟད་
ཞུགས་པའི་ཐུགས་རྗེས། ད་ལམ་རང་གི་ཚོད་ཀྱིས་མདོ་སྡེའི་དོན་ཤིང་རྟ་ཆེན་པོ་རྣམ་
གཉིས་ཀྱི་རིགས་ལམ་ནས་དྲངས་ཏེ་རྗེ་ཡབ་སྲས་ཀྱི་མན་ངག་གིས་བརྒྱན་ནས། བྱང་
ཆུབ་ལམ་གྱི་རིམ་པའི་ཉམས་ལེན་གྱི་སྟེང་དུ་ཁྱེར་ཆོག་པ་དཀའ་ཚེགས་ལ་མ་ལྟོས་
པར། ཁྱེད་ཅག་སྤྲུལ་པའི་སྐུ་རྣམས་དང་། དགེ་བའི་བཤེས་གཉེན་རྣམས་ལ་ཕུལ་གྲུབ་
- 146 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ལ༽
པས་ང་རང་ཡང་སྐལ་བ་བཟང་། ཁྱེད་ཅག་རྣམས་ཀྱིས་ཀྱང་རྒྱལ་བའི་བསྟན་པའི་སྙིང་
པོ་རྗེ་ཐམས་ཅད་མཁྱེན་པའི་ཐུགས་བཅུད་བྱང་ཆུབ་ལམ་གྱི་རིམ་པ་འདི་ཉིད་ཉམས་
ལེན་གྱི་སྙིང་པོར་མཛད་ནས་རང་རྒྱུད་སྨིན་པ་ན་སྐལ་ལྡན་གཞན་ཡང་ཆོས་འདི་ཁོ་
ནས་སྨིན་པ་ཞིག་མཛད་དགོས། དེ་ལྟ་མིན་པར་རྟོགས་པ་མཐོ་མདོག་ཁ་མོས་གདུལ་
བྱ་ཚེ་འདིའི་སྣང་ཤས་ཁ་བྲི་བ་ཙམ་ཡང་མེད་པ་ལ། ཟབ་མོ་སྟོང་པ་ཉིད་དང་གསང་
སྔགས་བླ་ན་མེད་པའི་གནད་(༡༠༥བ)རྣམས་བསྟན་ན་ཕན་པ་ལས་གནོད་ཆེ་བ་འབྱུང་
ཚུལ་དཔེ་དང་གཏན་ཚིགས་དང་བཅས་པས་རྒྱས་པ་དང་། ཁྱད་པར་རྗེ་ཐམས་ཅད་
མཁྱེན་པའི་རིང་ལུགས་དྲི་མ་མེད་པ་འདི་ཉིད། ཁྱེད་བསྟན་འཛིན་དམ་པ་རྣམས་ཀྱིས་
གཞན་འདྲེས་མེད་པར་སྐྱོང་དགོས། འདིས་མི་ཆོག་པའི་ཆོས་གང་ཡང་མེད། དགའ་
ལྡན་དང་བདེ་བ་ཅན་སོགས་སུ་ཕྱིན་ཀྱང་བྱང་ཆུབ་ལམ་གྱི་རིམ་པ་འདིའི་ཉམས་ལེན་
གྱི་ཆ་ཤས་རེ་ཙམ་སྟོན་པ་ཡིན། བསྟན་པ་ཐམས་ཅད་འགལ་མེད་དུ་རྟོགས་པ་གསུངས་
པ་ཡང་། རྒྱལ་བས་མདོ་སྡེ་དཀོན་མཆོག་བརྩེགས་པ་སོགས་སུ་སངས་རྒྱས་ཀྱི་ཞིང་གི་
བཀོད་པ་མང་པོ་ཞིག་གསུངས་པ་དེ། འདིའི་ཞིང་དག་སྦྱོར་བའི་ཉམས་ལེན་ཡིན། དེ་
བཞིན་དུ་མཛངས་བླུན་དང་། ལས་བརྒྱ་པ་སོགས་ཀྱང་ལམ་རིམ་དང་བརྒྱད་སྟོང་པའི་
རང་རང་གི་ས་བཅད་དང་སྦྲགས་ནས་ཉམས་སུ་ལེན་ཤེས་པ་ལ་དགོངས་པ་ཡིན།
གཞན་ཆོས་ལུགས་གང་བྱུང་བྱུང་གིས་གསུངས་པ་མིན། རྗེ་ཐམས་ཅད་མཁྱེན་པའི་
ལུགས་འདི་ལ། བླ་མ་དང༌། ཡི་དམ་དང་། ཆོས་སྐྱོང་སོགས་ཀྱང་གང་བྱུང་གིས་མི་
ཡོང་། བླ་མ་ཡང་སངས་རྒྱས་ནས་བཟུང་དམ་པ་བར་མ་ཆད་པའི་མན་ངག་དང་ལྡན་
པ། དམ་ཚིག་ལ་སེལ་མ་ཞུགས་(༡༠༦ན)པ། རང་གིས་ཉམས་མྱོང་གི་སྟེང་ནས་སློབ་
མ་འཁྲིད་ནུས་པ་སོགས་ཡོན་ཏན་མང་པོ་དང་ལྡན་པ་ཞིག་དགོས། ཡི་དམ་ཡང་བདེ་
- 147 -

རྒྱལ་དབང་འཇམ་དཔལ་རྒྱ་མཚོས་མཛད། །
གསང་འཇིགས་གསུམ་ཡ་མ་བྲལ་བ། ཆོས་སྐྱོང་ཡང་ཆོས་སྐྱོང་དུ་མིང་བཏགས་པ་
ཙམ་གྱིས་མི་ཡོང་། རྗེ་ཐམས་ཅད་མཁྱེན་པའི་བཀའ་སྡོད་ཐུན་མོང་མ་ཡིན་པ་མགོན་
ཆོས་རྣམ་སྲས་གསུམ་གྱིས་ཆོག །དེ་ཡང་སངས་རྒྱས་ཐམས་ཅད་རིགས་བསྡུ་ན་དེ་
བཞིན་གཤེགས་པ་དང་། རྡོ་རྗེ་དང་། པདྨའི་རིགས་གསུམ་དུ་འདུ། དེ་གསུམ་ ཁྲོས་ པ་ ནི་
ཆོས་རྒྱལ། རྣམ་སྲས། མགོན་པོ་རྣམས་ཡིན། དེ་ཡང་ལས་རྒྱུ་འབྲས་གྱི་སྤང་བླང་གཙོ་
བོར་སྟོན་པ་སྐྱེས་བུ་ཆུང་ངུའི་ལམ་གྱི་ཆོས་སྐྱོང་ནི་དགེ་སྡིག་ཤན་འབྱེད་དམ་ཅན་ཆོས་
ཀྱི་རྒྱལ་པོ་ཡིན། ལྷག་པའི་བསླབ་པ་གསུམ་གཙོ་བོར་སྟོན་པ་སྐྱེས་བུ་འབྲིང་གི་ལམ་
གྱི་ཆོས་སྐྱོང་ནི་རྒྱལ་ཆེན་རྣམ་ཐོས་སྲས་ཡིན། བྱང་ཆུབ་ཀྱི་སེམས་སྒོམ་པའི་མན་ངག་
གཙོ་བོར་སྟོན་པ་སྐྱེས་བུ་ཆེན་པོའི་ལམ་གྱི་ཆོས་སྐྱོང་ནི་ཡེ་ཤེས་ཀྱི་མགོན་པོ་ཕྱག་དྲུག་
པ་ཡིན་པས་དེ་གསུམ་གྱིས་མི་ཆོག་པའི་ཆོས་སྐྱོང་གང་ཡང་མེད། དེས་ན་ཉིད་ཅག་
བསྟན་འཛིན་དགེ་བའི་བཤེས་གཉེན་རྣམས་ཀྱིས་ རྗེ་ཐམས་ཅད་མཁྱེན་པའི་ལུགས་
སྲོལ་འདི་གཞན་འདྲེས་ཕྲ་མོ་ཙམ་ཡང་མེད་པར་འཆད་ཉན་རྣམ་དག་གི་སྒོ་ནས་(༡༠༦བ)
དར་ཞིང་རྒྱས་པར་མཛད་དགོས་ཞེས་ཕྲན་རྒན་པོས་ཐལ་མོ་སྦྱར་ནས་གསོལ་བ་འདེབས་
པ་ལགས་ན་ཁྱེད་རྣམས་ཀྱིས་ཀྱང་དོན་གྱིས་ཞལ་གྱིས་བཞེས་དགོས་སོ་ཞེས་རུས་པ་
ཅན་གྱི་བཀའ་ཡང་རྒྱས་པར་གསུངས་པས་དེར་འདུས་པ་ཀུན་ཡིད་གཏིང་ནས་འགྱུར་
ཏེ་རྗེ་བླ་མའི་བསྟན་པ་ལ་བསྲེ་བསླད་དང་བྲལ་བའི་གཅེས་སྤྲས་རྩལ་དུ་བཏོན་པའི་
ཐོས་བསམ་སྒོམ་གསུམ་ལ་གཅིག་ཏུ་གཞོལ་བའི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་
པའི་བཤད་སྲོལ་འཛིན་ཅིང་སྤེལ་བར་མཛད་པའི་བསྟན་འཛིན་དམ་པ་རྣམས་ཀྱིས་
འཛིན་མའི་ཁྱོན་འདི་ཉིད་དོག་པོར་མཛད་པ་ནི་རྒྱལ་བའི་བསྟན་པ་ལ་རྒྱལ་བ་རང་
ཉིད་སླར་བྱོན་པ་དང་མཚུངས་པའི་གཏན་ཚིགས་ཡང་དག་པའོ། །དེའི་ཉིན་དེ་མོ་ནོ་མི་
- 148 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཀ༽
ཧན་གྱིས་དགེ་འདུན་བདེ་ཆེན་ངོ་ཚབ་ཏུ་མངགས་ནས། རྗེ་ཉིད་ཀྱི་སྐུ་ཆེ་བའི་ཡོན་ཏན་
ལས་བརྩམས་ཏེ་ཞབས་བརྟན་གསོལ་འདེབས་རྒྱས་པ་དང༌། ལྷག་པར་ཤེས་རབ་ཀྱི་
ཕ་རོལ་ཏུ་ཕྱིན་པ་སྟོང་ཕྲག་བརྒྱད་པའི་བཤད་ལུང་ནུབ་པ་ལ་ཕྱོགས་པ་འདི་ཉིད་རྗེ་
ཉིད་ཀྱིས་རྒྱས་པར་མཛད་པ་འདི་ནི་བྱ་རྒོད་ཕུང་པོར་རྒྱལ་བ་བྱོན་པ་ཉིད་དང་ཚུལ་
མཚུངས་པ་ལུང་རིགས་ཀྱི་སྒོ་ནས་ལེགས་པར་བསྒྲུབས་ཤིང་། སླར་ཡང་དབུས་གཙང་
གི་ལྗོངས་འདིར་ཡང་ནས་ཡང་དུ་ཞབས་སོར་བཀོད་དེ། རྒྱལ་བསྟན་སྙིང་པོ་རྗེ་བླ་མའི་
ལུགས་བཟང་དྲི་མ་མེད་པ་འདི་ཉིད་ཕྱོགས་ཐམས་ཅད་དུ་རྒྱས་པར་(༡༠༧ན)མཛད་
དགོས་ཚུལ་ནན་ཆེར་ཞུས་པ་དང་། རྗེ་ཉིད་ནས་སོ་སོ་སྐྱེ་བོ་འཆིང་བ་ཀུན་ལྡན་བདག་
ལ་དེ་ལྟ་བུའི་ཡོན་ཏན་ག་ནས་མཆིས། འོན་ཀྱང་གདན་ས་ཁག་གི་ཆོས་རྗེ་རྣམས་དང་།
བསམ་བཞིན་དུ་བྱོན་པའི་བདག་ཉིད་ཆེན་པོ་རྣམས་ཀྱིས་ཐུགས་མཉེས་མཉེས་མཛད་
པ་འདི་ནི་བྱམས་མགོན་ཐུགས་རྗེ་ཅན་དང༌། གྲུབ་དབང་བློ་བཟང་རྣམ་རྒྱལ་སོགས་བླ་
མ་གོང་མ་བཀའ་དྲིན་ཅན་རྣམས་ཀྱིས་རང་ཉིད་ཁ་ཐབས་ཞན་པ་ལ་དགོངས་ནས་
ཐུགས་བརྩེ་བ་ཆེན་པོ་མཛད་པ་དེའི་མཐུ་ཡིན། དེའི་རྟེན་འབྲེལ་གྱིས་བླ་མ་གོང་མའི་
མན་ངག་རང་གི་བློ་ལ་གང་ངེས་པ་རྣམས་ཉིད་ཅག་དོན་གཉེར་ཅན་རྣམས་ལ་ཞུས་པ་
འདིས་ཀྱང་རྗེ་བླ་མའི་བསྟན་པའི་ཞབས་འདེགས་སུ་ཅུང་ཟད་འགྱུར་བར་སྣང་
། སླད་
ནས་ཀྱང་ཡུལ་དབུས་འདིར་བསྐྱོད་ནས་ཆོས་སྡེ་ཆེན་པོ་ཁག་གི་དགེ་འདུན་རྣམས་ལ་
མདོ་སྔགས་ཀྱི་འཆད་སྤེལ་རྒྱ་ཆེར་བྱས་ཏེ་རྗེ་བླ་མ་ཙོང་ཁ་པ་ཆེན་པོའི་བསྟན་པ་འདི་
ཉིད་ཕྱོགས་དུས་ཐམས་ཅད་དུ་དར་རྒྱས་འབྱུང་བའི་སྨོན་འདུན་ཅི་ནས་ཀྱང་ཞུ་བ་ཡིན་
ཞེས་ཞལ་གྱིས་བཞེས། འདི་སྐབས་ལྷ་གཉེར་རྡོ་ རྗེ་ ཚེ་རིང་གིས་གསོལ་བ་བཏབ་པ་
བཞིན་སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས་དང་། མདོ་སྔགས་གཉིས་ཀའི་
བ 149 -

རྟའངའ་རྒྱལ་དབང་འཇམ་དཔལ་རྒྱ་མཚོས་མཛད།
ལམ་གྱི་ལུས་ཡོངས་སུ་རྫོགས་པའི་ གནད་ཚང་བའི་མན་ ངག་ ཚིགས་སུ་བཅད་ པ་
(༡༠༧བ)དངོས་གྲུབ་ཀུན་འབྱུང་སོགས་ལེགས་བཤད་ཀྱི་རྩོམ་པ་ཡང་མང་དུ་མཛད།
གཞན་ཡང་མཚན་སྒྲོག་མཁན་པོ་གམ་བཅར་བློ་བཟང་དགེ་འདུན་གྱིས་ཞུས་ངོར་སྐལ་
བ་དང་ལྡན་པ་ཉིས་བརྒྱ་སྐོར་ལ་ནམ་མཁའ་སྒོ་འབྱེད་ཀྱི་དབང་དང་། གཅོད་ཀྱི་འཁྲིད།
ཁལ་ཁ་འཇམ་དཔལ་རྡོ་རྗེ་ནོ་མིན་ཧན་སོགས་ཀྱིས་གསོལ་བ་བཏབ་པ་བཞིན་ལམ་
རིམ་སྙིང་པོ་ཚིགས་སུ་བཅད་པ་དངོས་གྲུབ་ཀུན་འབྱུང་གི་བཤད་ལུང་། དགའ་ལྡན་ལྷ་
བརྒྱ་མའི་འཁྲིད། ཐུན་དྲུག་གི་རྣལ་འབྱོར་གྱི་འཁྲིད། བཀའ་གདམས་ནོར་བུའི་འཕྲེང་
བ་སོགས་ཀྱི་ལུང་མན་ངག་རྣམས་རྒྱས་པར་སྩལ། ཟླ་བ་གསུམ་པའི་ཚེས་བརྒྱད་ཉིན་ལྷ་
ས་བླ་བྲང་དུ་ཕེབས། འབྲས་སྤུངས་གྲྭ་རིགས་བཅུ་དྲུག་ལ་བསྙེན་རྫོགས་དང་། བཅོ་
བརྒྱད་ལ་དགེ་ཚུལ་གྱི་སྡོམ་པ་ཡང་སྩལ། དུས་འདིར་ཕོ་བྲང་སྡེ་བ་དཀའ་བཅུ་རྒྱ་མཚོ་
འབྱུང་གནས་ཀྱིས་ལྷག་བསམ་དགེ་བས་དགོན་གསར་བཀྲ་ཤིས་ཐེག་ཆེན་གླིང་དང༌།
གནས་སྒོ་གདོང་གཉིས་ཀྱི་སྤོང་བ་པ་རྣམས་ལ་ལྷུང་བཟེད་རེ་ཕུལ་བར། བྱིན་རླབས་
རྗེ་ཉིད་ལ་ཞུས་ཤིང་བླ་བྲང་གི་གཟིམས་ཆུང་ཉི་འོད་དུ་གོང་གི་རི་ཁྲོད་པ་རྣམས་དང༌།
རྗེ་བླ་མ་ཉིད་སྤྱན་དྲངས་ཏེ་ཕོ་བྲང་སྡེ་བ་དཀའ་བཅུ་དང་། བཀའ་བློན་ཐོན་ཞབས་དྲུང་
ནས་རྒྱུ་སྦྱར་ཏེ་གུང་ཚིགས་ཀྱི་བསྙེན་བཀུར་(༡༠༨ན)གཟབས་པར་ཞུས། དེར་འདུས་
པ་ཀུན་ལ་རྒྱལ་མཆོག་གོང་མའི་རྣམ་ཐར་གསོལ་འདེབས་དད་པའི་ལྗོན་ཤིང་དང་རྣམ་
འདྲེན་གཙོ་བོ་མ་གཉིས་ཀྱི་ལུང་བཅས་སྩལ་ཏེ། དབེན་པའི་རི་སུལ་དུ་ཚེ་འདི་བློས་
བཏང་གིས་རྒྱལ་བ་དགྱེས་པའི་ལམ་ལ་སྒྲུབ་པ་སྙིང་པོར་བྱེད་དགོས་ཤིང་། དེ་ཡང་རྗེ་
བླ་མས་སྒྲུབ་པ་སྙིང་པོར་བྱེད་པའི་བྱེད་ས་མ་འཕྱུགས་པ་ཞིག་དགོས་ཞེས་གསུངས་པ་
ལྟར་ཁས་བླངས་པའི་བསླབ་ཁྲིམས་མིག་གི་འབྲས་བུ་ལྟར་བསྲུང་བ་སྒྲུབ་པའི་གཙོ་ངོ་
- 150 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
ཡིན་པས་ཁྱེད་རྣམས་ཀྱིས་འདུལ་བའི་བཅས་མཚམས་ལ་སྤང་བླང་ཚུལ་བཞིན་དུ་
མཛད་ནས་སྟོན་པས་ཇི་ལྟར་གསུངས་པ་བཞིན་གུང་ཚིགས་ཀྱང་ལྷུང་བཟེད་དུ་ངེས་
པར་བཞེས་དགོས་ཤིང་། དྲང་སྲོང་གི་སྣོད་འདི་རྒྱུན་དུ་འབྲལ་སྤང་དུ་བཅང་དགོས་ཚུལ་
སོགས་ཞལ་ཏ་ཞིབ་པར་སྩལ། དེར་སེར་སྐྱ་སྟོང་ཕྲག་བརྒལ་བར་མཇལ་ཕྱག་སྩལ་
བས་ཐམས་ཅད་དད་གུས་ཀྱི་མཆི་མ་འབྱིན་ཞིང་ཕྱག་འཚལ་བ་དང་གསོལ་འདེབས་
ཀྱི་སྒྲ་དབྱངས་སྒྲོག་པས་འཛིན་མ་གང་བར་གྱུར་ཏོ། །
ཚེས་བཅུ་གསུམ་གྱི་ཉིན་ཇོ་བོ་རིན་པོ་ཆེ་སོགས་ལྷ་ལྡན་གྱི་རྟེན་རྣམས་ལ་
མཆོད་འབུལ་དང་བསྟན་པ་རྒྱས་པའི་ཐུགས་སྨོན་མཛད་ནས་གཙང་ཕྱོགས་སུ་ཕྱག་
བཏེག །འདི་སྐབས་བདག་ཅག་འབྲས་སྤུངས་སུ་བསྐྱོད་དེ་(༡༠༨བ)རྒྱལ་བ་དགེ་འདུན་
རྒྱ་མཚོས་མཛད་པའི་དྲང་ངེས་རྣམ་འབྱེད་ཀྱི་ཐོག་ནས་སློབ་སྦྱོང་བྱེད་སྐབས། པཎ་
ཆེན་ཐམས་ཅད་མཁྱེན་གཟིགས་ཆེན་པོ་ནས་ལེགས་སྐྱེས་སྩལ་བའི་ཐོག་རྗེ་ཉིད་སྐུ་
ཚབ་ཏུ་མངགས་པའི་མཎྜལ་གྱི་བཤད་པ་ཚིག་དོན་ཕུན་སུམ་ཚོགས་པ་མཁས་པ་མགུ་
བ་སྐྱེད་པའི་ལེགས་བཤད་རྨད་དུ་བྱུང་བ་ཞིག་གསུངས་པས་དེར་འདུས་པ་ཀུན་དད་པ་
རང་དབང་མེད་པར་སྐྱེས་ཏེ་ཐལ་མོ་སྦྱར་ནས་གསོལ་བ་འདེབས་པར་གྱུར་ཏོ། ། དེ་
ནས་བདག་ཉིད་ཀྱིས་སྟོན་པའི་སྐུ་བརྙན་དང་། དྲི་མ་མེད་པའི་ལྷ་རྫས་བཅས་ཕུལ་ཏེ།
ས་མཐར་ཞྭ་སེར་གྱི་བསྟན་པ་འཛིན་སྐྱོང་ལ་ཐུགས་བསྐྱེད་རྒྱ་གང་ཆེ་དང༌། འདི་ཕྱོགས་
སུ་ཡང་འཆད་ཉན་ཕེར་བའི་དགེ་བཤེས་མང་དུ་མཆིས་ཀྱང་བསྟན་པ་ལ་ཕན་པ་ཉིན་
སྐར་ལས་ཀྱང་དཀོན་པ་ལྟ་བུར་སྣང་ཞིང་། བླ་མ་ཉིད་ལ་དབུས་གཙང་གི་སྡེ་སྣོད་
འཛིན་པ་ཐམས་ཅད་ཀྱིས་ཕྱོགས་རིས་མེད་པའི་དད་འདུན་རྩེ་གཅིག་ཏུ་བྱེད་འདུག་
པས། རིང་མིན་ཕྱོགས་འདིར་ཕེབས་ཏེ་འཆད་རྩོད་རྩོམ་གསུམ་གྱི་སྒོ་ནས་རྗེ་བླ་མའི་
- 151 -

རྒྱལ་དབང་འཇམ་དཔལ་རྒྱ་མཚོས་མཛད།
བསྟན་པ་འཛིན་སྐྱོང་སྤེལ་གསུམ་མཛད་དགོས་ཚུལ་ནན་གྱིས་ཞུས་པར། འབྱུང་འགྱུར་
ལ་དགོངས་པའི་ཞལ་བཞེས་ཀྱང་སྩལ། གཞན་ཡང་ཁུ་བོ་དེ་ཉིད་དང་མཆེད་ཟླ་རྗེ་དྲུང་
ཟུང་བཅས་ལ་དགའ་ལྡན་ལྷ་བརྒྱ་མའི་(༡༠༩ན)འཁྲིད་དང་། གཙང་པ་སྤྱི་ཁང་དུ་དགེ་
འདུན་བརྒྱ་ཕྲག་མང་པོར་དགའ་ལྡན་ལྷ་བརྒྱ་མའི་འཁྲིད་མན་ངག་དང་བཅས་པ་རྒྱས་
པར་སྩལ། ཚེས་བཅོ་ལྔ་ལ་འབྲས་སྤུངས་ནས་ཕྱག་བཏེག་སྟེ་ལམ་བར་གྱི་སེར་སྐྱ་གྲངས་
མེད་པར་མཐོང་ཐོས་དྲན་རེག་གི་འབྲེལ་བ་འཇོག་པར་མཛད་དེ་རོང་བྱམས་ཆེན་དུ་
ཕེབས། བྱམས་མགོན་གྱི་དྲུང་དུ་སེར་སྐྱ་ལྔ་བརྒྱ་ཙམ་ལ་མངོན་རྟོགས་རྒྱན་གྱི་བཤད་
ལུང་ཤིན་ཏུ་རྒྱས་པ་དང༌། སེ་ར་བྱ་བྲལ་དགེ་བཤེས་སྙན་གྲགས་ལ་རྗེ་ཉིད་ཀྱིས་མཛད་
པའི་ལྟ་འཁྲིད་ཀྱི་སྟེང་ནས་ལྟ་བའི་འཁྲིད་ཐུན་མོང་མ་ཡིན་པ། བྱམས་མགོན་གྱི་
གཙུག་ལག་ཁང་རྟེན་པར་བཅས་པ་ལ་རབ་ཏུ་གནས་པའི་ཆོ་ག་རྒྱས་པ་དང་མཆོད་
འབུལ་ཡང་མཛད། གཞན་ཡང་རབ་བྱུང་བསྙེན་རྫོགས་དོན་གཉེར་ཅན་མང་པོར་སོ་
སོའི་རེ་བ་ཇི་བཞིན་བསྐངས་ཏེ་ངུར་སྨྲིག་གི་རྒྱལ་མཚན་བཙུགས། དེ་ནས་དཔལ་འཁོར་
ཆོས་སྡེ་བ་བླ་གྲྭ་ཚང་མས་གདན་དྲངས་པ་བཞིན་གཡུང་དར་རྒྱས་དང་གཡག་པོ་བརྒྱུད་
དཔལ་འཁོར་ཆོས་སྡེར་ཕེབས། ཚོགས་ཆེན་ལ་ལམ་རིམ་དང་། འདུལ་བའི་བསླབ་
བྱའི་འཁྲིད། སྨན་བླའི་རྗེས་གནང་། གདུགས་དཀར་དང༌། སྒྲོལ་ཤེར་བཅས་ཀྱི་ལུང་།
གསོ་སྦྱོང་གི་མདོ་བཅས་འཆད་པར་མཛད་ཅིང་སེར་སྐྱ་གྲངས་མེད་པར་ཕྱག་དབང་
དང་ཐུགས་རྗེ་ཆེན་པོའི་(༡༠༩བ)སྒོམ་བཟླས་ཀྱི་འཁྲིད་ལུང་ཡང་སྩལ། དེ་ནས་དགའ་
བཞི་བས་བསོད་ནམས་ཀྱི་ཞིང་དུ་ སྤྱན་དྲངས་པ་ལྟར་ཕེབས། དེར་རྒྱང་རོ་གསེར་
སྡིངས་ཚོགས་པས་གསོལ་བ་བཏབ་ངོར་བླ་མ་མཆོད་པའི་འཁྲིད་ཤིན་ཏུ་རྒྱས་པ་དང་།
མ་ཎིའི་བཟླས་ལུང་བཅས་སྩལ། དེ་ནས་མྱང་སྟོད་སྤོས་ཁང་བླ་མ་བློ་བཟང་ཡོན་ཏན་
- 152 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
དང་གྲྭ་དམངས་བཅས་ནས་མགྲིན་གཅིག་གིས་གསོལ་བ་བཏབ་པ་བཞིན་ཐང་སྟོད་
སྨད་སོགས་ལམ་བར་གྱི་སེར་སྐྱ་མང་པོའི་དོན་མཛད་བཞིན་དུ་ཟླ་བ་བཞི་པའི་ཚེས་ལྔ་
ལ་ སྤོས་ཁང་དུ་ ཕེབས། ཚོགས་ པ་དང་ ཕྱོགས་འདུས་ པ་མང་པོར་ལམ་ རིམ་དང་།
དགའ་ལྡན་ལྷ་བརྒྱ་མའི་འཁྲིད། ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་ཆེན།
འདུལ་བའི་བསླབ་བྱ་ཤིན་ཏུ་རྒྱས་པ། སྨན་བླའི་རྗེས་གནང་དང་མདོ་ཆོག་གི་ལུང་།
གྲུབ་རྒྱལ་ལུགས་ཀྱི་ཚེ་དབང་དང་། མ་ཎིའི་བཟླས་ལུང་བཅས་སྩལ་ཏེ་སེམས་རྒྱུད་ལ་
ཐར་བའི་བག་ཆགས་བཞག་གོ་ །དེ་ནས་པད་ཚལ་བས་གསོལ་བ་བཏབ་པ་བཞིན་
འབི་ལུང་དུ་ཕེབས། ཚེས་བཅོ་ལྔའི་ཉིན་གསོ་སྦྱོང་མཛད་ཅིང་སྡེ་འདིའི་རི་ཁྲོད་པ་
རྣམས་དང་། མཚན་སྒྲོག་པ་སོགས་ཕྱོགས་འདུས་ཀྱི་དགེ་འདུན་བརྒྱ་ཕྲག་ཕྱེད་(༡༡༠ན)
གཉིས་ཙམ་དང་། སེར་སྐྱ་གྲངས་མང་པོར་བདེ་ལམ་ཀྱི་འཁྲིད་ཤིན་ཏུ་རྒྱས་པ། རབ་
བྱུང་བསྙེན་རྫོགས་དོན་གཉེར་ཅན་མང་པོ་ཞིག་གི་རེ་བ་ཡང་ཇི་བཞིན་དུ་བསྐངས།
དུས་འདིར་དད་ལྡན་ནོར་བུ་རྡོ་རྗེས། བླ་མ་རིན་པོ་ཆེ་བདག་གི་མི་ཚེ་ཕལ་ཆེར་དོན་
མེད་པའི་བྱ་བཞག་གི་དབང་དུ་སོང་། ཚེ་ཕྱི་མ་ལ་ཕན་པའི་ཆོས་ཤིག་བྱེད་འདོད་ཀྱང་
ལས་ངན་པའི་དབང་གིས་ཁྱིམ་ནས་འབྱོལ་ཐུབ་པ་ནི་དཀའ
། ད་སྐྱིད་སྡུག་ལེགས་
ཉེས། རྐྱེན་བཟང་ངན་ཅི་བྱུང་རུང་རང་གིས་བྱས་པའི་ལས་བཟང་ངན་གྱི་འབྲས་བུ་ཁོ་
ནར་ཡིད་ཆེས་ཏེ། ལེ་ལན་གཞན་ལ་མི་བདའ་བར་སྐྱིད་ན་བླ་མའི་ཐུགས་རྗེ་དང་།
སྡུག་ན་ལས་ངན་གྱི་འབྲས་བུར་གོ་སྟེ་བླ་མ་ཁྱེད་ལ་གསོལ་བ་བཏབ་ནས་ཡང་དག་
པའི་ལམ་ལ་བག་ཆགས་ཅི་ཐེབས་བྱས་ཆོག་པའི་ཆོས་ཀྱི་སྙིང་བོ་ཞིག་ཞུ་ཞུས་པའི་
ལན་དུ་འདི་སྐད་ཅེས་བཀའ་སྩལ་ཏོ། །
ན་མོ་གུ་རུ། ཞིང་ཕྱོགས་བཅུའི་རྒྱལ་བ་མ་ལུས་ལས། །བདག་བསོད་ནམས་
- 153 -

རྒྱལ་དབང་འཇམ་དཔལ་རྒྱ་མཚོས་མཛད།
ཞིང་དུ་ཆེས་ལྷག་པ། །རྗེ་གསུམ་ལྡན་བླ་མ་རྡོ་རྗེ་འཛིན། །མི་བདག་གི་སྤྱི་བོའི་རྒྱན་དུ་
བཞུགས། །སྔོན་ཐོག་མ་མེད་ནས་ད་ལྟའི་བར། །གནས་ ཁམས་ གསུམ་འཁོར་བར་
འཁྱམས་འཁྱམས་ནས། །དུས་རྒྱུན་ཆད་མེད་པར་སྡུག་བསྔལ་མྱོང་། །རྗེ་མཚན་ལྡན་
བླ་མའི་ཞལ་མ་མཇལ། །དུས་ད་རེས་སྔོན་གྱི་ལས་དབང་དང༌། །(༡༡༠བ) རྗེ་བླ་མའི་
ཐུགས་རྗེ་ནུས་མཐུ་གཉིས། །རྐྱེན་རྟེན་འབྲེལ་འཛོམ་པའི་དབང་ཉིད་ལས། །ཆོས་སྙན་
བརྒྱུད་ཟབ་མོའི་བཀའ་དྲིན་ཐོབ། །ད་སླར་ཡང་བྱང་ཆུབ་སྙིང་པོའི་བར། །མགོན་ཁྱོད་
ལས་རེ་གནས་གཞན་མེད་པས། །ཐུགས་བརྩེ་བའི་ལྕགས་ཀྱུས་ལེགས་བཟུང་ནས། །
སྤྱང་བདག་རྒྱུད་བྱིན་གྱིས་བརླབ་ཏུ་གསོལ། །རྗེ་མཚན་ལྡན་བླ་མ་སྤྱི་བོར་བསྟེན། །
རྟེན་དལ་འབྱོར་རྙེད་དཀའ་འཇིག་སླར་ཤེས། །ལས་དཀར་ནག་འབྲས་བུ་མི་བསླུ་
བའི། །དོན་འདི་ཉིད་རྟོགས་པར་ནི་གྱིས་རློབས། །གནས་ངན་སོང་སྡུག་བསྔལ་
བསམས་གྱུར་ན། ། ཚེ་འདི་ཡི་བྱ་བ་ཅི་ བྱས་ སླ། །རྐྱེན་བཟང་ངན་སྣང་བ་གང་ཤར་
ཡང་། །དོན་སྒྱུ་མར་རྟོགས་པར་བྱིན་གྱིས་རློབས། །མི་ཀུན་གྱིས་བདག་ལ་སྨད་ པ་
དང༌། །ཡོངས་མང་པོས་བསྟོད་ཅིང་བཀུར་བ་གཉིས། །སྒྲ་ བྲག་ཆ་ཙམ་དུ་མཚུངས་
པས་ན། ། བློ་ཆགས་སྡང་ཞི་བར་བྱིན་གྱིས་རློབས། །ནོར་འཛོམ་ན་གསོག་སྲུང་ སྡུག་
བསྔལ་ཆེ། །ནོར་མེད་ན་ཀུན་གྱིས་བརྙས་པར་བྱེད། ། ཅི་བྱས་ཀྱང་བདེ་བའི་སྐབས་
མེད་པས། །རྐྱེན་ལམ་དུ་ལོངས་པར་བྱིན་གྱིས་རློབས། །དུས་སྙིགས་མའི་སེམས་ཅན་
བསམ་པ་ངན། །ཉེས་ཅི་བྱས་གཞན་ལ་ཁག་ངན་བསྐུར། །ལེགས་ཅི་བྱུང་རང་གི་ཡིན་
པར་རློམས། །དེ་ལེ་ལན་རང་ལ་བདའ་བར་ཤོག །བདེ་འདོད་ཀྱང་དེ་རྒྱུ་ཚོགས་མི་
གསོག །(༡༡༡ན)སྡུག་མི་འདོད་དེ་རྒྱུ་མི་དགེར་རེམ། །ལས་བླང་དོར་གོ་ལོག་བདག་
ལ་གཟིགས། །རྒྱུད་དགེ་བའི་ལམ་སྣ་དྲང་དུ་གསོལ། ། ལར་དེང་ནས་སྐྱིད་རུང་སྡུག་
- 154 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
ཀྱང་རུང་། །དུས་གནས་སྐབས་ཅི་འདྲར་གྱུར་ཀྱང་རུང་། །སྐྱབས་བསླུ་མེད་བླ་མ་དཀོན་
མཆོག་ལ། །སྙིང་རུས་པའི་ཁོང་ནས་གསོལ་བ་འདེབས། །དགེ་འདིས་མཚོན་དུས་
གསུམ་ལེགས་སྤྱད་མཐུས། །མ་མཁའ་མཉམ་འགྲོ་བ་མ་ལུས་པ། །དགྲ་བདག་འཛིན་
འགོང་པོ་ལས་རྒྱལ་ཏེ། །དཔལ་སྐུ་ གསུམ་གོ་འཕང་ཐོབ་གྱུར་ཅིག །ཅེས་ གསུངས་
པས་དེ་ཕྱིན་ཆད་ཆོས་ཀྱི་ཚུལ་ལ་ཤིན་ཏུ་མོས་ཤིང་གཞན་ཕན་གྱི་སེམས་བཟང་པོ་
འབའ་ཞིག་ལ་སྤྱོད་པ་ཞིག་བྱུང་བས་ཀུན་གྱིས་འདི་ནི་བླ་མས་བྱིན་གྱིས་བརླབས་པའི་
གང་ཟག་ཅིག་ཡིན་པ་ནི་གདོན་མི་ཟའོ་ཞེས་བརྗོད་ཅིང་མིང་དུ་ཡང་བླ་མ་ནོར་བུ་རྡོ་རྗེ་
ཞེས་གྲགས་སོ། །
གདན་ས་ཆེན་པོ་བཀྲ་ཤིས་ལྷུན་པོར་སྐལ་ལྡན་སློབ་མ་རྣམས་ལ་
མདོ་སྔགས་ཀྱི་ཟབ་ཆོས་མང་དུ་གནང་བའི་སྐོར།
དེ་ནས་ཟླ་བ་ལྔ་བའི་ཚེས་བདུན་གྱི་ཉིན་བཀྲ་ཤིས་ལྷུན་པོར་ཕེབས་ཏེ་པཎ་
ཆེན་ཐམས་ཅད་མཁྱེན་པའི་ཞབས་དྲུང་དུ་མཇལ། འདི་སྐབས་ཁལ་ཁ་འཇམ་དཔལ་
རྡོ་རྗེ་ནོ་མིན་ཧན་སོགས་ཀྱང་ཇེ་ཉིད་ཀྱི་དྲུང་དུ་ཡང་ཡང་བཅར་ནས་མདོ་སྔགས་ཀྱི་
དཀའ་གནས་རྣམས་ལ་དོགས་གཅོད་དང་། ཟབ་ཆོས་མང་དུ་ཞུས་པ་རྣམས་རེ་བ་ཇི་
བཞིན་དུ་སྩལ་བས་ཁལ་ཁའི་མི་སྣ་རྣམས་(༡༡༡བ)དད་པར་གྱུར་ཏེ་རྗེ་ཉིད་ལ་ཁལ་
ཁར་ཕེབས་ན་བསྟན་འགྲོའི་དོན་བླ་ན་མེད་པ་ཡོང་ཚུལ་གྱིས་གསོལ་བ་བཏབ་ཀྱང་དེ་
དག་ལ་དེ་ལས་བཟློག་པའི་རྡོ་རྗེའི་བཀའ་ཆེས་ལྕི་བ་ཕེབས་པས་ཞུ་བ་ལན་མེད་དུ་
གྱུར་ཅིང་། ཁོང་རྣམས་ལ་དད་པའི་རྟེན་དུ་ རྗེ་ཉིད་ཀྱི་སྐུ་ལ་རྒྱུན་རིང་བཞེས་པའི་སྐུ་
- 155 -

རྒྱལ་དབང་འཇམ་དཔལ་རྒྱ་མཚོས་མཛད།
ཆོས་གཅིག་དང་རྡོ་རྗེ་ལྗགས་བཟླས་མཛད་པའི་ཕྱག་འཕྲེང་བཅས་གནང་། འདི་ལོའི་
དབྱར་གནས་བཀྲ་ཤིས་ལྷུན་པོར་མཛད་དེ་པཎ་ཆེན་ཐམས་ཅད་མཁྱེན་གཟིགས་ཆེན་
པོའི་གསུང་འབུམ་གསར་ཕེབས་ཚོགས་ཆེན་དུ་ལུང་སྩལ་བ་རྣམས་ཀྱང་གསན། ཟླ་བ་
བདུན་པའི་ཚེས་གཅིག་གི་ཉིན་པཎ་ཆེན་ཐམས་ཅད་མཁྱེན་པ་ཚོགས་དབུར་སྤུན་
དྲངས་ཏེ་དངོས་འབྱོར་གྱི་མཆོད་སྤྲིན་མཐའ་ཡས་པས་མཆོད་པར་མཛད། འདི་ནི་བླ་
མ་ལྔ་བཅུ་པ་ལས། སྤྱན་དབྱེ་སོགས་ལ་ཅི་ཐོབ་པ། །དེ་ཀུན་བླ་མ་དག་ལ་དབུལ་ །
ཞེས་གསུངས་པའི་དོན་ཕྱག་ལེན་དུ་བཏབ་པར་མངོན་ཏེ། པཎ་ཆེན་ཐམས་ཅད་མཁྱེན་
པའི་བཀའ་ལྟར་དབུས་ཕྱོགས་སུ་མདོ་སྔགས་ཀྱི་འཆད་ཉན་རྒྱ་ཆེར་མཛད་ཅིང་། དེ་
དང་དེའི་སྐབས་སུ་དད་ལྡན་རྣམས་ཀྱི་བསོད་ནམས་ཀྱིས་འདུ་བྱས་པའི་དངོས་པོ་ཕུལ་
བ་རྣམས་ངོ་བོ་མ་ནོར་བར་པཎ་ཆེན་རིན་པོ་ཆེའི་ཕྱག་ཏུ་འབུལ་བར་མཛད་པས་སོ་ །
ཚེས་གཉིས་ཀྱི་ཉིན་དགེ་སློང་བློ་བཟང་ལེགས་གྲོལ་ (༡༡༢ན)གྱིས་རི་ཁུད་པའི་འདུ་
ཁང་དུ་སྤྱན་དྲངས་ཏེ་མཆོད། དེར་དགེ་འདུན་བརྒྱ་སྐོར་ལ་གདུགས་དཀར་མཆོག་
གྲུབ་དང་། འཇམ་དབྱངས་དགེ་འདུན་བློ་བཟང་གི་གསོལ་འདེབས་རྗེ་རང་ཉིད་ཀྱིས་
མཛད་པ་བཅས་ཀྱི་ལུང་ཡང་སྩལ། ཚེས་ལྔའི་ཉིན་གནས་ཆོས་སྡེ་བ་དང༌། གངས་ཅན་
ཆོས་འཕེལ་གྱི་གྲྭ་རྒྱུན་མང་པོར་དགེ་ཚུལ་གྱི་སྡོམ་པ་གནང་། དེའི་ཕྱི་ཉིན་ནས་པཎ་
ཆེན་ཐམས་ཅད་མཁྱེན་པ་ཆེན་པོའི་ཞབས་དྲུང་དུ་སྔ་ལོ་བདེ་མཆོག་རྩ་རྒྱུད་འགྲེལ་པ་
དང་ བཅས་ པའི་ གསན་འཕྲོས་ལེའུ་སུམ་ཅུ་རྩ་གཅིག་པ་མན་གྱི་བཤད་པ་རྣམས་
གསན་ཅིང་། མཇུག་ཏུ་སྐྱབས་མགོན་ཆེན་པོའི་ཞབས་དྲུང་དུ་བདེ་མཆོག་གི་བདག་
མདུན་ཚོགས་འཁོར་དང་བཅས་པ་རྒྱས་པར་མཛད། པཎ་ཆེན་ཐམས་ཅད་མཁྱེན་པ་
ཆེན་པོས་ཀྱང་ཐུགས་ཤིན་ཏུ་དགྱེས་པའི་ཉམས་དང་ལྡན་པས་རྒྱུད་གཏད་པའི་སྐོར་གྱི་
- 156 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
གསུང་ཆོས་དང་། རྒྱུད་ཀྱི་བཤད་སྒྲུབ་ནམ་ཡང་མི་ཉམས་པའི་ཆེད་དམ་ཅན་ཆོས་ཀྱི་
རྒྱལ་པོའི་བསྐང་འཕྲིན། སྨོན་ལམ་ཤིས་བརྗོད་དང་བཅས་པ་གནད་སྨིན་མཛད། འདིའི་
སྐབས་སུ་པཎ་ཆེན་ཐམས་ཅད་མཁྱེན་པ་ཆེན་པོས་བཀའ་ཕེབས་པར་མ་ཟད། གསོལ་
དཔོན་བློ་བཟང་མཁས་མཆོག་གིས་སྦྱིན་བདག་གི་གཙོ་བོ་མཛད་དེ་ཐེག་པ་ཆེན་པོའི་བློ་
སྦྱོང་(༡༡༢བ)བློ་བཟང་དགོངས་རྒྱན་གྱི་བཤད་ལུང་ཤིན་ཏུ་རྒྱས་པ་ཞིག་གདན་ས་ཆེན་
པོ་འདིའི་དགེ་བའི་བཤེས་གཉེན་རྣམས་དང་། ཕྱོགས་འདུས་ཀྱི་དོན་གཉེར་ཅན་རྣམས་
ལ་གནང་དགོས་ཞེས་གསོལ་བ་བཏབ་པ་བཞིན་བཀྲ་ཤིས་བདེ་ལེགས་སུ་དགེ་འདུན་
ཆིག་སྟོང་ཙམ་ལ་བློ་སྦྱོང་ཆེན་མོའི་བཤད་ལུང་བྱང་ཆུབ་སེམས་སྦྱོང་གི་མན་ངག་ཤིན་
ཏུ་ཟབ་པ་མཇུག་ཏུ་སེམས་བསྐྱེད་མཆོད་པ་དང་བཅས་པ་རྒྱས་པར་སྩལ། ཚེས་གནམ་
གང་གི་ཉིན་དགག་དབྱེ་མཛད་ཅིང་། དབུས་ཕྱོགས་ནས་རྗེ་ཉིད་ཀྱི་དྲུང་དུ་དགེ་ཚུལ་གྱི་
སྡོམ་པ་དོན་གཉེར་གྱིས་ལྷགས་པ་མང་པོའི་རེ་བ་ཡང་འབྲས་ལྡན་དུ་མཛད། འདི་
སྐབས་པཎ་ཆེན་ཐམས་ཅད་མཁྱེན་པའི་ཞབས་དྲུང་དུ་དཔལ་དུས་ཀྱི་འཁོར་ལོའི་ཆོ་ག་
བཀྲ་ཤིས་ལྷུན་པོའི་པར་མ་ནང་བཞིན་དཀར་ཆག་དང་བཅས་པ་དང་། དུས་འཁོར་
སྦྱིན་སྲེག་གི་ཆོ་ག །མཁས་གྲུབ་ཐམས་ཅད་མཁྱེན་ པས་མཛད་ པའི་དུས་ཀྱི་འཁོར་
ལོའི་བསྐྱེད་རྫོགས་ཀྱི་དཀའ་གནད་རྣམས་དང་། ལྷག་པར་ཉི་ཟླ་གཟའ་སྐར་གྱི་རྒྱུ་
ལུགས་ལ་ཟབ་བཤད་ཤིན་ཏུ་རྒྱས་པ་དང་། དུས་འཁོར་བསྡུས་རྒྱུད་དང་དེའི་སྨོན་
ལམ་གྱི་འགྲེལ་བ་རྗེ་ཉིད་ཀྱིས་མཛད་པའི་ལུང་བཅས་གསན། ཟླ་བ་བརྒྱད་པའི་ཚེས་
བཅུ་གཉིས་ཀྱི་ཉིན་རྗེ་ཉིད་ནས་པཎ་ཆེན་ཐམས་ཅད་མཁྱེན་པ་ཆེན་པོར་སྔ་གོང་ནས་
(༡༡༣ན)ཡང་ཡང་གསོལ་བ་འདེབས་པར་མཛད་པའི་རྒྱུད་ཐམས་ཅད་ཀྱི་རྒྱལ་བོ་
དཔལ་གསང་བ་འདུས་པའི་རྩ་རྒྱུད་མཐའ་དྲུག་ཚུལ་བཞིའི་རྒྱས་བཏབ་པའི་རྒྱ་ལེགས་
• 157 -

རྒྱལ་དབང་འཇམ་དཔལ་རྒྱ་མཚོས་མཛད།
པར་འགྲོལ་བ་འགྲེལ་བ་སྒྲོན་གསལ་དང་། དེའི་སྟེང་དུ་སོ་སོའི་དོན་ཚན་སྟོན་པའི་
བསྡུས་དོན་དང་། ཚིག་དོན་ཞིབ་ཏུ་ཕྲལ་བའི་མཆན་བུ་དང་། དཀའ་བའི་གནས་རྣམས་
ཟུར་དུ་བཀོལ་ཏེ་ཐེ་ཚོམ་ཆོད་པར་བྱེད་པ་མཐའ་གཅོད་དེ་འགྲེལ་པ་བཞི་སྦྲགས་སུ་
གྲགས་པའི་བཤད་སྲོལ་བླ་ན་མེད་པ་འདི་ཉིད་གསན་པའི་དབུ་འཛུགས་པར་མཛད།
འདི་སྐབས་ཚོགས་མཆོད་རྒྱ་ཆེན་པོའི་ཐོག་བླ་མ་རྒྱུད་མཆོད་དང༌། དེའི་ཐོག་རིན་ཆེན་
གཉིས་པའི་ཁམས་ལས་གྲུབ་པའི་ཞིང་ཁམས་རྒྱ་མཚོའི་བཀོད་པ་རིན་པོ་ཆེ་དང་པོའི་
ཚོམ་བུས་དཔའ་བའི་མཆོད་སྤྲིན། གཞན་ཡང་ལེའུ་རེ་རེའི་མགོར་དངུལ་གྱི་མཎྜལ་
རིན་པོ་ཆེ་དུ་མའི་ཚོམ་བུས་བརྒྱན་པ་རེ་འབུལ་བར་མཛད། ཆོས་འདིའི་རིང་དཔོན་
སློབ་གཉིས་ཀ་སྐུ་དྭངས་ཤིང་། པཎ་ཆེན་ཐམས་ཅད་མཁྱེན་པ་ཡང་ཐུགས་དགྱེས་ནས་
མཐའ་དྲུག་དང་ཚུལ་བཞིས་རྒྱས་བཏབ་པའི་མན་ངག་རྣམས་ཀྱང་ལེགས་པར་བཀྲོལ་
ཏེ་བུམ་པ་གང་བྱོའི་ཚུལ་དུ་གནང་། ཚེས་ཉེར་གཅིག་ཉིན་པཎ་ཆེན་ཐམས་ཅད་མཁྱེན་
པའི་ཞལ་ནས་ད་རང་རེ་རྣམས་ཀྱིས་དཔལ་གསང་བ་(༡༡༣བ)འདུས་པའི་རྒྱུད་ལ་
འཆད་ཉན་འདི་ཙམ་བྱས་པ་ཡིན་པས་ལེགས་ཚོགས་ཀྱང་ཅུང་ཟད་རེ་སྒྲུབ་ཏུ་རུང་།
དེང་སང་སྙིགས་མའི་དུས་ཀྱི་སེམས་ཅན་ཕལ་ཆེར་ལོག་འཚོ་འབའ་ཞིག་གིས་འཚོ་
དགོས་པ་འདི་ཆོས་རྣམ་དག་མི་ཡོང་བའི་རྐྱེན་ཆེ་ཤོས་སུ་འདུག་པས། ཐམས་ཅད་
མཁྱེན་པ་དགེ་འདུན་གྲུབ་ཀྱི་བཀའ་འབུམ་ཐོར་བུ་ན་བཞུགས་པའི་ཛམ་སེར་ཞལ་
གསུམ་ཕྱག་དྲུག་པར་ཆུ་འབུལ་བའི་ཆོ་ག་འདི་བཞིན་དེང་སང་ངེད་རང་རྣམས་རྒྱུད་ཀྱི་
འཆད་ཉན་གྱི་སྐབས་ཞེ་སྡང་རྡོ་རྗེའི་ང་རྒྱལ་ལ་གནས་ཡོད་པས་ཛམ་སེར་གྱི་བདག་
བསྐྱེད་བྱེད་མི་དགོས་ཤིང་། མདུན་བསྐྱེད་མངོན་རྟོགས་ལྟར་བསྐྱེད་དེ་ རང་ཉིད་ཞེ་
སྡང་རྡོ་རྗེར་གསལ་བའི་ཐུགས་ཀ་ནས་ཛམ་ལྷ་ཕྱུངས། མདུན་བསྐྱེད་ཀྱི་ཛམ་བྷ་ལ་ལ་
- 158 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
ཐིམ་ཞེས་པ་དང༌། ཞགས་པ་བཟང་པོ་དང་བཅས་པའི་མེ་ལོང་དང་གཞུ་འཛིན་པ་ཟེར་
བར་རྒྱུད་ན་ནེའུ་ལེ་དང་གཞུ་གསུང་བ་འདུག་པས་མེ་ལོང་གི་ཚབ་ཏུ་ནེའི་ལེ་ཞེས་
འདོན་པ་བསྒྱུར་ནས་དེ་རིང་ངེད་ཀྱིས་ཆུ་འབུལ། སང་ཉིན་ནས་སྒྲུབ་པའི་རྒྱལ་མཚན་
འཛིན་པ་ནས་བཟུང་ཚང་མས་རིམ་གྱིས་ཆུ་ཕུལ་ཏེ། འཇིག་རྟེན་གྱི་ཁམས་སྤྱི་དང་། ལྷག་
པར་དབེན་པའི་གནས་སུ་སྒྲུབ་པ་བྱེད་པ་རྣམས་ཆོས་མཐུན་གྱི་ལོངས་སྤྱོད་ཀྱིས་འཚོ་
བའི་སྨོན་ལམ་བྱེད་ཅེས་གསུངས་(༡༡༤ན)ཏེ་ཕྱག་ལེན་དང་བཅས་རྒྱས་པ་དང་ཆོས་
ཐུན་རེ་རེའི་མཇུག་ཏུ་ འདུས་ པའི་ རྩ་ རྒྱུད་ ལེའུ་ རེ་ དབྱངས་དང་ བཅས་ འདོན་ པར་
མཛད། ཟླ་བ་དགུ་པའི་ཚེས་བཅུ་དྲུག་ལ་མཐར་ཕྱིན་པར་གྲུབ་ཅིང་ཆོས་ཀྱི་མཇུག་ཏུ་
འགྲེལ་སྟོན་གྱི་ཚོགས་འཁོར་རྣམས་ཤིན་ཏུ་གཟབས་པ་སྟ་གོན་མཛད་དེ་སྔ་དྲོ་དཔོན་
སློབ་ཚང་མས་གསང་བ་འདུས་པའི་བདག་བསྐྱེད་སྔོན་དུ་འགྲོ་བས་བླ་མ་རྒྱུད་མཆོད་
ཀྱི་ཚོགས་འཁོར་ཐོག་བཀའ་དྲིན་གཏང་རག་གི་མཆོད་པ་རྒྱས་པ། ཕྱི་དྲོ་དམ་ཅན་ཆོས་
རྒྱལ་དང་ཞལ་བཞི་པ་གཉིས་ཀྱི་མངོན་རྟོགས། བསྐང་བཤགས། བསྐུལ་བཟློག །
བཟླས་གཏོར། བསྟོད་པ་རྣམས་རོལ་མོའི་སྒྲ་དབྱངས་དང་བཅས་ཕྱག་བཞེས་བཞིན་
དང༌། མཇུག་ཏུ་མངའ་གསོལ་སྨོན་ལམ་ཁམས་གསུམ་རྣམ་རྒྱལ་གྱི་ཕུར་འདེབས་གྲུབ་
ནས། སླར་ཡང་འདུས་པའི་བཤད་ སྒྲུབ་ཕྱོགས་བཅུར་རྒྱས་པའི་རྟེན་འབྲེལ་དུ། རྩ་
རྒྱུད་ནས་འཁོར་ཕུན་སུམ་ཚོགས་པ་ནམ་མཁའི་དབྱིངས་ཐམས་ཅད་ཏིལ་གྱི་གང་བུ་
བཞིན་དུ་ཤིན་ཏུ་གང་བར་སྣང་བར་གྱུར་ཏོ་ཞེས་པའི་བར་བཏོན་ནས་རབ་ཡངས་མའི་
ཤིས་བརྗོད་མཛད། འདི་དག་གི་སྐབས་སུ་ནམ་མཁའ་ཤིན་ཏུ་དྭངས་པ་ལས་མེ་ཏོག་
གི་ཆར་བབས་པ་དང་། མཇུག་གི་བཏང་རག་གི་མཎྜལ་འབུལ་བའི་(༡༡༤ བ)ཚེ་དུང་
གི་སྒྲ་བསྒྲགས་པ་སོགས་ངོ་མཚར་བའི་ལྟས་བརྗོད་ཀྱིས་མི་ལང་བ་ཡང་བྱུང་ངོ༌། །འདི་
- 159 -

རྒྱལ་དབང་འཇམ་དཔལ་རྒྱ་མཚོས་མཛད།
སྐབས་བཞད་ལ་མོ་ཆུ་སྐོར་བའི་རྗེ་དྲུང་བློ་བཟང་ཚུལ་ཁྲིམས་ཁུ་ཚན་གྱིས་གསོལ་བ་
བཏབ་པ་ལྟར་རིགས་པ་འཛིན་པ་ལྔ་བརྒྱ་སྐོར་ལ་ཕྱག་ཆེན་གྱི་འཁྲིད་དང་། གཏིང་
སྐྱེས་བཀྲ་ཤིས་ཆོས་འཕེལ་དང་། མཚན་སྒྲོག ། ཞ་ལུ་བཅས་ཀྱི་དོན་གཉེར་ཅན་མང་པོར་
བསྙེན་རྫོགས་ཀྱི་སྡོམ་པ་ཡང་འབོགས་པར་མཛད། གཞན་ཡང་པཎ་ཆེན་རིན་པོ་ཆེའི་
ཞབས་དྲུང་ནས་སྔ་ལོ་དཔལ་འཁོར་ལོ་སྡོམ་པའི་རྒྱུད་འགྲེལ་སྦས་དོན་ཀུན་གསལ་གྱི་
ལེའུ་བཅུ་དགུ་པ་མན་ཆད་སྔ་ ཕྱིར་ རྫོགས་ པར་གསན་ཅིང་། དེ་ཡན་གྱི་བཤད་པ་
རྣམས་གནང་དགོས་པར་གསོལ་བ་འདེབས་པར་མཛད་པས་ཚེས་ཉེར་གསུམ་ནས་
དབུ་བཙུགས་ཏེ་ལེའུ་བཅུ་དགུ་བའི་བར་གྱི་རྩ་འགྲེལ་སྦྱར་བའི་མན་ངག་རྣམས་ཀྱང་
རྫོགས་པར་གསན། དེ་ནས་ཐུགས་ཀྱི་བང་མཛོད་ལེགས་བཤད་ཀྱི་ནོར་བུས་ཡོངས་
སུ་གང་བ་ན། རྒྱ་མཚོར་བགྲོད་པའི་དོན་མཐུན་ཡིད་བཞིན་གྱི་ནོར་བུས་ཚིམ་པ་རང་
ཡུལ་ལ་འདུན་པ་ལྟར། རང་གནས་དབེན་པའི་ནགས་ཁྲོད་དུ་ཕེབས་ཆས་པས། པཎ་
ཆེན་ཐམས་ཅད་མཁྱེན་པ་ཡང་ཐུགས་འཕྲེང་བའི་རྣམ་པ་མཛད་དེ་ངེད་ཀྱི་སེམས་ལ་རེ་
ཞིག་འདི་ཁར་བཞུགས་(༡༡༥ན)ན་སྙམ་པ་འདུག་ཚུལ་གྱི་བཀའ་ཕེབས་པར་རྗེ་ཉིད་
ནས་དབུས་གཙང་དུ་ལོ་འབྲེལ་ནས་བསྡད་པས་སྐྱིད་གྲོང་གི་སྤོང་བ་པ་རྣམས་སྒུག་
ཡུན་རིང་ཙམ་དང༌། ཆེ་ཕྲ་མང་པོ་འཕྲད་པ་དོན་གཉེར་གྱིས་ཡོངས་པར་བརྟེན་སུན་པ་
ཙམ་འདུག་ཚུལ་ཞུ་བར་མཛད་པས་སྐྱབས་མགོན་ཆེན་པོ་ནས་རེ་ཞིག་བཞུགས་ན་
བསམ་པ་ཡིན་ཡང་དབེན་པ་འབའ་ཞིག་ལ་ཐུགས་གཞོལ་བའི་སྟབས། མང་པོའི་ཟ་
ཟེར་གྱིས་ཐུགས་དམ་ཆག་རྐྱེན་ཡོང་ཤས་ཆེ་བས་ཅིས་ཀྱང་ཐུགས་འདོད་བཞིན་ཕེབས་
ཆོག་ཅེས་པའི་བཀའ་གྲོལ་བར་བརྟེན་ཚེས་ཉེར་བརྒྱད་ཀྱི་ཉིན་ཐོན་ཕྱག་ཞུ་བར་མཛད།
འདིའི་ཐོག་ཏུ་མདོ་སྔགས་ཀྱི་དཀའ་གནས་ལས་བརྩམས་པའི་བཀའ་མཆིད་མང་པོ་
- 160 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
དང་ད་སྐྱིད་གྲོང་ན་རི་ཁྲོད་པ་ཇི་ཙམ་ཡོད་བཀའ་ཕེབས་པར་བརྒྱ་སྐོར་ཡོད་ཚུལ་ཞུ་
བར་མཛད་པས། ད་དུང་དགེ་འདུན་འཕེལ་བའི་རྟེན་འབྲེལ་ཡོད་ཅེས་གཟིམས་ཆུང་
སྦུག་གི་ཐུགས་དམ་རྟེན་གྲས་ཐུབ་པའི་དབང་པོའི་སྐུ་བརྙན་ལི་དཀར་ལས་གྲུབ་པ་
ཆོས་གོས་ཀྱི་གྲ་ལ་གནས་བརྟན་བཅུ་དྲུག་གཟོང་རིས་སུ་ཡོད་པ་ཁྲུ་གང་ཙམ་ཞིག་
དང་། རྗེ་ཙོང་ཁ་པའི་སྐུ་བརྙན་བཀྲ་ཤིས་ལི་མ་གཅིག་ཐུགས་མཁོའི་བྱིན་རྟེན་མང་པོ་
བཅས་གསོལ་རས་སུ་སྩལ། དུས་དེར་ཤེས་རབ་ཀྱི་ཕ་རོལ་ཏུ་ཕྱིན་པ་མདོ་སྡུད་པ་དང་
རྗེ་ཉིད་(༡༡༥བ)ཀྱི་ཞབས་བརྟན་སྨོན་ཚིག་པཎ་ཆེན་རང་ཉིད་ཀྱིས་མཛད་པའི་ལུང་ཞུ་
བ་པོ་མེད་པར་དགོས་དཔྱད་ཀྱིས་གནང་སྟེ། ད་རང་རེ་རྣམས་ཀྱིས་རྒྱུད་ཀྱི་རྒྱལ་པོ་
དཔལ་གསང་བ་འདུས་པ་དང་། འཁོར་ལོ་སྡོམ་པ་གཉིས་ཀྱི་བཤད་སྲོལ་ཐུན་མོང་མ་
ཡིན་པ་དང༌། གཞན་ཡང་མདོ་སྔགས་ཀྱི་འཆད་ཉན་རྒྱ་ཆེར་བྱས་པ་རྣམས་གེགས་མེད་
དུ་འགྲུབ་པ་འདི་འདྲ་དཔེར་མི་སྲིད་པ་ལྟ་བུ་བྱུང་བས་རང་འཁོས་ཀྱིས་བསྟན་པ་ལ་བྱ་
བ་རྒྱ་ཆེན་པོ་གྲུབ་པ་ཡིན། ཁྱེད་ནས་ཀྱང་བལ་བོད་ཀྱི་ས་མཚམས་སུ་རྒྱལ་བསྟན་སྤྱི་
དང་ལྷག་པར་རྒྱལ་བ་ཙོང་ཁ་པ་ཆེན་པོའི་བསྟན་པ་རིན་པོ་ཆེ་འདི་ཉིད་དར་ཞིང་རྒྱས་
པར་མཛད་དེ། སླར་ཡང་དབུས་གཙང་གི་ལྗོངས་སུ་ཕེབས་ནས་རྗེ་བླ་མའི་མདོ་སྔགས་
ཀྱི་བསྟན་པ་འཛིན་སྐྱོང་སྤེལ་གསུམ་གྱི་ཐུགས་བསྐྱེད་རྒྱ་གང་ཆེ་མཛད་དགོས་སོ་ཞེས་
བཀའ་ནན་ཆེན་པོ་ཕེབས། རྗེ་ཉིད་ནས་ཀྱང་བཀའ་བཞིན་དུ་སྒྲུབ་ནུས་པའི་སྐྱབས་
འཇུག་ཞུ་བར་མཛད་དེ་སྐུ་མདུན་ནས་ཕེབས་པས། སྐྱབས་མགོན་ཆེན་པོས་གཟིམས་
ཆུང་གི་སྒོ་མ་ཐོན་བར་དུ་སྤྱན་མི་འཛུམ་བར་གཟིགས་ཤིང་། དེ་ནས་དབུ་ཀར་ནས་
ཀྱང་སྤྱན་ གྱིས་ གཟིགས་ཏེ་ཐུགས་འཕྲེང་བའི་རྣམ་ པ་ ཚད་མེད་ པ་མཛད། འདི་ནི་
གསང་བ་རྨད་དུ་བྱུང་བའི་རྣམ་པར་ཐར་པ་སྟེ། དེ་ཡང་པཎ་(༡༡༦ན)ཆེན་ཐམས་ཅད་
- 161 -

རྒྱལ་དབང་འཇམ་དཔལ་རྒྱ་མཚོས་མཛད།
མཁྱེན་པ་ཆེན་པོས་སྐུ་དངོས་ཀྱིས་གདུལ་བྱ་ཕལ་ཆེ་བའི་དོན་མཛད་ཟིན་ནས་རྗེ་འདི་
!་
དང་ཞལ་མཇལ་བའི་ཐ་མ་ཡིན་པས་ན། སྔོན་བདག་ཅག་གི་སྟོན་པས་ལྷ་མི་བགྲང་བ་
ལས་འདས་པའི་དོན་མཛད་ཟིན་ཏེ། མཐར་ཤེར་ཕྱིན་གྱི་མདོ་ལ་སོགས་པའི་བསྟན་པ་
ཡོངས་སུ་རྫོགས་པ་དགྲ་བཅོམ་བདག་ཉིད་ཆེན་པོ་རྣམས་ལ་གཏད་ནས་མྱ་ངན་ལས་
འདའ་བའི་ཚུལ་བསྟན་པ་ལྟར། རྗེ་འདི་ཉིད་ལ་ཡང་བསྟན་པའི་བདག་པོའི་སྐུ་བརྙན་
དང༌། ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ་བཅས་གཏད་ནས་
རྒྱལ་ཚབ་བསྟན་པའི་བདག་པོར་དབང་བསྐུར་ཞིང་། དེ་ཡང་སྐུ་ཚེ་རིང་དུ་འཚོ་དགོས་
སོ་ཞེས་འདོམས་པའི་ཆེད་ རྗེ་འདིའི་ཞབས་བརྟན་སྨོན་ཚིག་པཎ་ཆེན་རང་ཉིད་ཀྱིས་
མཛད་པའི་ལུང་དང་། དབེན་པའི་རི་སུལ་དུ་འཆད་ཉན་གྱི་བྱ་བ་རྒྱ་ཆུང་བས་ན་མཁས་
གྲུབ་བྱེ་བའི་འབྱུང་གནས་དབུས་གཙང་དག་པའི་ཞིང་དུ་ཕེབས་ཏེ་རྗེ་བླ་མའི་བསྟན་
པའི་སྲོག་ཤིང་མཛད་དགོས་སོ་ཞེས་འདོམས་པའི་ཆེད་རྗེ་ཙོང་ཁ་པ་ཆེན་པོའི་སྐུ་བརྙན་
དང་། དབུས་གཙང་དུ་ཕེབས་དགོས་པའི་བཀའ་ནན་ཆེར་ཕེབས་པ་སོགས་ནི་འབྱུང་
འགྱུར་གྱི་ཆ་མངོན་སུམ་དུ་གཟིགས་པའི་རྣམ་པར་ཐར་བའོ། །
དུས་འདིར་ཀོང་པོ་བླ་མ་ཆོས་མཛད་(༡༡༦བ)སོགས་འཁོར་འགའ་ཞིག་ལ་
འཇིགས་བྱེད་ཀྱི་བསྐྱེད་རྫོགས་མན་ངག་སྙིང་པོར་དྲིལ་བ་ཞིག་གསང་སྟབས་སུ་གནང་།
དེ་ནས་ཕྱག་བཏེག་པས་བཀྲ་ཤིས་བདེ་ལེགས་ཀྱི་རྒྱལ་སྒོའི་ནང་དུ་བ་སོ་བའི་གྲྭ་རིགས་
ཡིན་ཟེར་བ་ཞིག་གིས་མཎྜལ་སྐུ་གསུང་ཐུགས་རྟེན་དང་བཅས་པ་ཞིག་ཕུལ་ཏེ་རྗེ་ཉིད་
དབེན་ས་སྙན་བརྒྱུད་ཀྱི་བསྟན་པ་སྤེལ་བའི་ཕྱིར་སྐུ་ཚེ་སྲིད་མཐར་བརྟན་དགོས་པའི་
གསོལ་འདེབས་ཞུས་པར། རྗེ་ཉིད་ནས་ཀྱང་། བ་སོ་བའི་བརྒྱུད་པ་དབེན་ས་པ་ཡིན།
དབེན་ས་པའི་བསྟན་པ་རྒྱས་པའི་རྟེན་འབྲེལ་བཟང་ཞེས་གསུངས་ཤིང་མཉེས་མཉེས་
- 162 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
མཛད། དེ་ནས་ཉག་ཆོས་འཁོར་གླིང་པས་སྤྱན་དྲངས་ཏེ་གསོལ་བ་བཏབ་པ་ལྟར་རྣམ་
འགྲེལ་ཀྱི་བཤད་ལུང་ཤིན་ཏུ་རྒྱས་པ་ཞིག་དང་། རིགས་པ་འཛིན་པ་རྣམས་ལ་སེང་
ལྡེང་ནགས་སྒྲོལ་མའི་རྗེས་གནང་། སེར་སྐྱ་ཆིག་སྟོང་བརྒལ་བར་སེམས་བསྐྱེད་དང་
ཚེ་དབང་མ་ཎིའི་བཟླས་ལུང་བཅས་སྩལ་ཏེ་སྨིན་གྲོལ་གྱི་ལམ་ལ་འགོད་པར་མཛད།
དེ་ནས་དབེན་དགོན་འདུས་སྤྱིས་གསོལ་བ་བཏབ་པ་ལྟར་དབེན་ས་ཆོས་ཀྱི་ཕོ་བྲང་དུ་
ཕེབས། ཚོགས་པར་ལམ་གཙོ་དང་། བླ་མ་མཆོད་པའི་འཁྲིད། དཔལ་རྡོ་རྗེ་རྣམ་
འཇོམས་ཀྱི་རྗེས་གནང་བཅས་སྩལ། བླ་བྲང་རྩེར་གྲུབ་པའི་དབང་ཕྱུག་གི་(༡༡༧ན) སྐུ་
འདྲ་རིན་པོ་ཆེ་སྣ་ལྔའི་མཆོད་པ་ཤིན་ཏུ་རྒྱས་པའི་ཐོག་དཔལ་འཁོར་ལོ་སྡོམ་པའི་
བདག་བསྐྱེད་སྔོན་དུ་འགྲོ་བས་དམ་ཅན་ཆོས་སྲུང་རྣམས་ལ་བསྐང་བ་འཕྲིན་བཅོལ་
དང་ བསྟན་ པ་ རྒྱས་ པའི་ ཐུགས་སྨོན་ ཡང་ གནད་ སྨིན་མཛད། དེ་ནས་ མཚན་ སྒྲོག་
མཁན་པོ་གམ་བཅར་དགེ་སློང་བློ་བཟང་དགེ་འདུན་ནས་གསོལ་བ་བཏབ་པ་ལྟར་དེ་
4
ཁ་འདུས་ཚོགས་ལ་དཔལ་མོ་ལུགས་ཀྱི་ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་
དང་། རྒྱལ་བ་དགེ་འདུན་རྒྱ་མཚོས་མཛད་པའི་སྨྱུང་གནས་ཀྱི་ཆོ་གའི་ལུང་འཁྲིད།
ཞབས་དྲུང་བསོད་ནམས་ཆོས་གྲགས་དང་རྗེ་དྲུང་བློ་བཟང་མཐུ་སྟོབས་གཉིས་ཀྱིས་
ཞུས་ངོར་ཕྱག་ཆེན་གྱི་འཁྲིད་དང་། རབ་བྱུང་བསྙེན་རྫོགས་ཞུ་མི་མང་པོའི་ རེ་བ་ཡང་
འབྲས་ལྡན་དུ་མཛད། གཞན་ཡང་སེར་སྐྱ་ཉིས་སྟོང་ཙམ་འདུས་པ་ལ་ཐེག་པ་ཆེན་པོར་
སེམས་བསྐྱེད་པའི་ཆོ་ག་ཤིན་ཏུ་རྒྱས་པའི་ཐོག་ཐུགས་རྗེ་ཆེན་པོའི་སྒོམ་བཟླས་ཀྱི་
འཁྲིད་དང་། བྱིན་རྟེན་རིལ་བུའི་འགྱེད་བཅས་སྩལ་ཏེ་ཕན་བདེའི་ལམ་བཟང་པོ་ལ་
འགོད་པར་མཛད། དེ་ནས་པད་ཚལ་བས་སྤྱན་དྲངས། མདའ་དཔོན་ལ་དགེ་བསྙེན་གྱི་
སྡོམ་པ་ཕོག་སྟེ་དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་འཁོར་དུ་སྨིན་པར་(༡༡༧བ)
- 163 -

རྒྱལ་དབང་འཇམ་དཔལ་རྒྱ་མཚོས་མཛད། །
མཛད་ཅིང་། མདའ་དཔོན་རང་ནས་ཞུས་ པའི་འཇིགས་བྱེད་ཀྱི་ཆོ་ག་ རྗེ་ཉིད་ ཀྱིས་
མཛད་པའི་ལུང་མན་ངག་དང་བཅས་པ་རྒྱས་པ། སྨན་བླ་བདེ་གཤེགས་བརྒྱད་དང༌།
རྣམ་འཇོམས་ཀྱི་རྗེས་གནང་བཅས་སྩལ། སྡེ་པ་འདི་རྗེ་ཉིད་ལ་མི་ཕྱེད་པའི་དད་པ་
ཅན་ཡིན་གཤིས་ན་བཟའ་བཟོ་འཚེམ། རྒྱུན་གྱི་ཞབས་ཏོག །ཕྱོགས་ཕེབས་ཀྱི་རྟ་ཁལ་
སོགས་སྐབས་འདི་ཙམ་མ་ཡིན་པར་སྔ་ཕྱི་ཐམས་ཅད་དུ་དད་གུས་ཆེན་པོས་བསྒྲུབ་
ཅིང་། ཁྱད་པར་སྐྱིད་གྲོང་གི་སྤོང་བ་པ་རྣམས་ལ་ཉིན་ལྟར་མང་ཇ་རེ་ཆག་མེད་ཀྱི་རྒྱུན་
བཙུགས་ པ་ ད་ལྟ་ ཡང་ མ་ ཉམས་ པས་ བསོད་ནམས་ ཀྱི་ ཕུང་ པོ་ འཛད་ པ་ མེད་ པ་
བསྒྲུབས་པ་ཞིག་ཡིན་ནོ། །དེ་ནས་ཕྱག་བཏེག་སྟེ། རབ་བརྟན་ཁང་གསར་། སྣར་ཐང༌།
གངས་ཅན་ཆོས་འཕེལ། གནས་ཆོས་སྡེ། ཕུན་ཚོགས་གླིང༌། ལྷ་རྩེ་ཆོས་སྡེ། ཤེལ་
དཀར་ཆོས་སྡེ་སོགས་ཕེབས་ལམ་གྱི་དགོན་སྡེ་རྣམས་སུ་གཞི་གསུམ། དགའ་ལྡན་ལྷ་
བརྒྱ་མ། ལམ་རིམ་སྔོན་འགྲོ་སོགས་ཀྱི་འཁྲིད་བཀའ་མང་པོ་དང་རྒྱན་འཇུག་གཉིས་
ཀྱི་གཞུང་བཤད། རབ་བྱུང་དང་བསྙེན་རྫོགས་སྒྲུབ་མི་མང་བོའི་དོན་རྒྱ་ཆེན་པོ་མཛད་
ཅིང་། སྐྱེ་བོའི་ཚོགས་གྲངས་མེད་པར་གང་ལ་གང་འཚམ་གྱི་ཆོས་ཀྱི་ཆར་ཕབ་སྟེ་
འཁོར་བ་དང་ངན་(༡༡༨ན)སོང་གི་ལམ་རྣམས་རྒྱུན་བཅད། མཐོ་རིས་དང་ཐར་པའི་
ལམ་རྣམས་ལམ་པོ་ཆེ་ལྟར་མཛད་བཞིན་དུ་མང་ཡུལ་སྐྱིད་པའི་ནགས་ཁྲོད་བཀྲ་ཤིས་
བསམ་གཏན་གླིང་གི་གཙུག་ལག་ཁང་དུ་ཟླ་བ་བཅུ་བའི་ཚེས་བཅུ་བཞི་ལ་ཕེབས་ཏེ་
དཔོན་སློབ་ཚང་མས་དགུན་གྱི་རིང་ཐུགས་དམ་བཅད་རྒྱ་ལ་བཞུགས་སོ། །
མེ་བྱ་སྨོན་ལམ་གྱི་སྐབས་སྐྱེས་རབས་ཀྱི་འཆད་ཉན་སྔར་བཞིན་དང་། དཔྱིད་
བདེ་ལམ་གྱི་བཤད་ལུང་ཡང་རྒྱས་པར་སྩལ། དུས་འདིར་ཀློང་རྡོལ་བླ་མ་ངག་དབང་
བློ་བཟང་གིས་བདོག་པའི་སྐྱེས་དང་བཅས། ལམ་ཐུན་མོང་དང་ཐུན་མོང་མ་ཡིན་པའི་
- 164 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
བརྗོད་བྱ་མ་ལུས་པ་ཕྱོགས་གཅིག་ཏུ་བསྡུས་ཏེ་འཆི་ཁར་ཉམས་སུ་བླངས་ཆོག་པའི་
གདམས་པ་ཚིགས་སུ་བཅད་པ་ཞིག་དགོས་ཞེས་འཕྲིན་ཡིག་གི་ལམ་ནས་བསྐུལ་མ་
བྱུང་བ་ན་ལམ་གྱི་གཙོ་བོ་རྣམ་གསུམ་དང་རྫོགས་རིམ་ཟབ་མོའི་ཉམས་ལེན་གྱི་གནད་
སྟོན་པའི་གསུང་འདི་སྐད་ཅེས་བཀའ་སྩལ་ཏོ། །
ན་མོ་གུ་རུ། བླ་མ་ཡི་དམ་མཆོག་གསུམ་ཀུན་འདུས་སྐུ། །བློ་བཟང་ཐུབ་དབང་
རྡོ་རྗེ་འཆང་ཆེན་པོའི། །ཞབས་སེན་ཟླ་ཚེས་བདག་སྙིང་ཀུ་མུ་དའི། ཟེའུ་འབྲུར་ནམ་
ཡང་འགྱུར་མེད་གནས་གྱུར་ཅིག ། ཁམས་གསུམ་འཁོར་བའི་བདེ་འབྱོར་ཐམས་ཅད་
ནི། །ཡིད་བརྟན་མི་རུང་བསླུ་བའི་ཆོས་ཅན་དུ། །ངེས་ནས་སྲིད་པའི་ཕུན་ཚོགས་(༡༡༨བ)
ཐམས་ཅད་ལ། །ཞེན་ལོག་ངེས་འབྱུང་རྣམ་དག་སྐྱེ་བར་ཤོག །སྲིད་པ་ཉམ་ངར་འཁྱམས་
པའི་འགྲོ་འདི་དག །དྲིན་ཅན་ཕ་མ་ཉིད་དུ་ངེས་རྙེད་ནས། །འགྲོ་ཀུན་སྲིད་པའི་མཚོ་
ནས་འདོན་པ་ལ། །ཞུམ་མེད་ལྷག་བསམ་སྙིང་སྟོབས་སྐྱེ་བར་ཤོག །ཕྱི་ནང་ཆོས་རྣམས་
རང་རང་རྒྱུ་རྐྱེན་ལ། །རྟེན་ནས་འབྱུང་བའི་ངང་ཚུལ་ལེགས་རྟོགས་ནས། །ཐོག་མེད་
དུས་ནས་སྙིང་གི་དབུས་ཞུགས་པའི། །བདག་འཛིན་འཁྲུལ་བའི་རྩ་བ་ཆོད་པར་ཤོག །
ནམ་ཞིག་རྡོས་བཅས་སྤྲིན་ཚོགས་དྭངས་པ་ན། །རྣམ་དག་དབྱིངས་ལས་རིན་ཆེན་སྣ་
ལྔའི་ཁམས། །འཇམ་དཔལ་རྡོ་ རྗེ་འོད་བརྒྱའི་དྲ་བ་ཅན། །ཤར་བས་འགྲོ་བློའི་རྨོངས་
མུན་སེལ་བར་ཤོག །ཅེས་པ་འདི་ནི་སྲིད་པའི་ཕུན་ཚོགས་མཐའ་དག་ཆུ་ཤིང་ལྟར
སྙིང་པོ་མེད་པར་གཟིགས་ནས་དབེན་པའི་རི་སུལ་དུ་སྒྲུབ་པ་སྙིང་པོར་མཛད་པའི་
བཤེས་གཉེན་དམ་པ་གང་དེའི་ཐུགས་དམ་གསལ་འདེབས་སུ་བས་མཐའི་རི་ཁྲོད་པ་
ཛྙཱ་ནའི་མིང་ཅན་གིས་ཕུལ་བའོ། །ཞེས་པའི་བཀའ་ལན་ཡང་སྩལ། ལོ་འདིར་ཆོས་
སྡིངས་སུ་སྒྲུབ་གནས་གསར་བསྐྲུན་མཛད་དེ་འདུ་ཁང་ཀ་བརྒྱད་མའི་ལྡེབས་བྲིས་སུ་
བ 165 -

འབརྒྱལ་དབང་འཇམ་དཔལ་རྒྱ་མཚོས་མཛད། །
དབེན་དགོན་བླ་བྲང་རྩེའི་སྤྲུལ་སྐུ་སྨན་ཐང་བའི་ཕྱག་བྲིས་ཀྱི་གནས་བཅུ་རྒྱ་གར་མའི་
བཞུགས་སྟངས་དང་སྐུ་ཚད་ཕྱག་སྟབས་སོགས་ཅི་(༡༡༩ན)འདྲ་བ་དེ་ཁོ་ན་བཞིན་
དང་། གཞན་ཡང་རྒྱལ་བ་ཙོང་ཁ་པ་ཆེན་པོ་དང་སངས་རྒྱས་བྱང་སེམས་མང་པོའི་སྐུ་
བརྙན་ཚར་དུ་དངར་བ་དང༌། སྒོ་མཆོར་ལ་རྒྱལ་ཆེན་བཞི། མཁན་སློབ་ཆོས་གསུམ་
མཚོན་བྱེད་སྡོམ་བརྩོན་དམ་པ་སྲིད་པའི་འཁོར་ལོ་ཆ་ལྔ་བ་སོགས་གཙུག་ལག་ཁང་གི་
སྒོ་ཁང་དུ་ངེས་པར་དགོས་པའི་ཞིང་བཀོད་ཀྱི་རི་མོ་རྣམས་ཚོན་བཟང་པོས་སྤྲས་པ།
རྟེན་གྱི་གཙོ་བོ་མཉམ་མེད་ཐུབ་པའི་དབང་པོའི་སྐུ་བརྙན་རྒྱལ་ཐོག་གང་བ་སྨན་འཇིམ་
ལས་གྲུབ་པ་ཤིན་ཏུ་བྱོན་གཙང་ཞིང་བྱིན་རླབས་ཀྱི་གཟི་འོད་འཕྲོ་བ་མཆོག་ཟུང་གཉིས་
དང་བཅས་པ། དེའི་གཡས་གཡོན་དུ་བཅོམ་ལྡན་འདས་མངོན་པར་བྱང་ཆུབ་པ་དང་།
ལྷ་ལས་བབས་པའི་མཛད་པ་བསྟན་པའི་མཆོད་རྟེན་ཐོག་ཚད་མ་རེ། རྒྱལ་བའི་བཀའ་
ཤེར་ཕྱིན་རྒྱས་འབྲིང་བསྡུས་གསུམ་གྱིས་མཚོན་མདོ་སྡེ་མང་པོ་དང་། བསྟན་བཅོས་
འགྱུར་རོ་ཅོག་ཚང་མ། བུ་སྟོན་ཐམས་ཅད་མཁྱེན་པའི་གསུང་འབུམ། རྒྱལ་བ་ཡབ་སྲས་
དང༌། བླ་མ་བྱམས་པ་རིན་པོ་ཆེ་སོགས་བླ་མ་གོང་མ་བཀའ་དྲིན་ཅན་རྣམས་ཀྱི་གསུང་
འབུམ་ཁྱོན་པོ་ཏི་སུམ་བརྒྱ་ཙམ་གསར་བཞེང་མཛད་དེ། གླེགས་ཤིང༌། གླེགས་ཐག་
གོས་བཟང་སྒྲིགས་ཀྱི་གདོང་དར་དང་བཅས་ཆོས་ཁྲི་བཟོ་བཀོད་ཕུན་སུམ་ཚོགས་པ་
གསར་བཞེང་གི་སྟེང་དུ་བཞུགས་སུ་གསོལ། དེ་(༡༡༩བ)དག་ལ་མཆོད་པའི་རྒྱུན་དང་། །
མཆོད་རྫས་ཀྱི་བྱེ་བྲག་མང་པོ། དགེ་འདུན་ཉི་ཤུ་སྐོར་ལ་རྒྱུན་གྱི་ཇ་ཐུག་དང༌། ཚོགས་
གདན། ཐབ་ཆས་ཁྲོ་ཟངས། སྡིག་རག་ཆས་སོགས་མདོར་ན་དགེ་འདུན་གྱི་སྡེ་ཆགས་
པའི་མཐུན་རྐྱེན་དུ་དགོས་པའི་མཁོ་དགུའི་ཡོ་བྱད་ཐམས་ཅད་མ་ཚང་བ་མེད་པ་སྦྱོར་
འཇགས་མཛད། དགེ་སློང་རྣམས་ལའང་བསླབ་ཁྲིམས་གཙང་མའི་ཐོག་རྒྱུན་པར་རང་
- 166 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼འ༽
རང་གི་སྤོང་ཁང་དུ་ཆོས་བྱང་ཆུབ་ལམ་གྱི་རིམ་པ་ལ་བློ་རྩེ་གཅིག་སྒྲིལ་བྱེད་དགོས་པ་
དང༌། གཞི་གསུམ་གྱི་ཕྱག་ལེན། བདེ་གསང་འཇིགས་གསུམ་གྱི་སྒྲུབ་མཆོད་རྒྱུད་འདོན་
སོགས་འདོན་ཆོས་རྣམས་བཀྲ་ཤིས་བསམ་གཏན་གླིང་སོར་གནས་བྱེད་དགོས་པའི་
ཞལ་ཏ་ཡང་ཞིབ་འཐུས་སྩལ། དབྱར་གནས་ཀྱི་ཐོག་ཏུ་འདུལ་བ་མདོ་རྩ་བའི་བཤད་
ལུང་དང་། སྟོན་ལམ་རིམ་དང་བླ་མ་མཆོད་པའི་འཁྲིད་བཅས་རྒྱས་པར་སྩལ་ཏོ། །
ས་ཁྱི་སྨོན་ལམ་གྱི་སྐབས་སྐྱེས་རབས་ཀྱི་འཆད་ཉན་སྔར་བཞིན་དང་། དཔྱིད་
བདེ་ལམ་གྱི་འཁྲིད་དང་བློ་སྦྱོང་བདུད་རྩི་སྙིང་པོའི་བཤད་ལུང་། དབྱར་གནས་ཀྱི་སྐབས་
འདུལ་བ་མདོ་རྩ་བའི་བཤད་ལུང༌། སྟོན་དུས་བླ་མ་མཆོད་པའི་འཁྲིད་ཐུན་མོང་མ་ཡིན་
པ་བཅས་སྩལ། དུས་འདིར་འབྲས་སྤུངས་ཚོགས་ཆེན་དབུ་ཟུར་དགེ་སློང་སྐལ་བཟང་
དོན་གྲུབ་ཀྱིས་བྱང་ཆུབ་ལམ་གྱི་རིམ་(༡༢༠ན)པ་དང་གསང་སྔགས་ཟབ་མོའི་ཉམས་
ལེན་སྟོན་པའི་གདམས་པ་སྙིང་ལ་བཅང་ཆོག་པ་ཞིག་དགོས་ཞེས་ཞུས་པའི་ལན་དུ་
འདི་སྐད་ཅེས་བཀའ་སྩལ་ཏོ། །
ན་མོ་གུ་རུ། སྐྱབས་གསུམ་ཀུན་འདུས་ཀྱི་ངོ་བོ། །བཀའ་དྲིན་གསུམ་ལྡན་གྱི་བླ་
མ། །འབྲལ་མེད་སྤྱི་གཙུག་ཏུ་སྒོམས་ལ། །ཤུགས་དྲག་དད་གུས་ཀྱི་སྒོ་ནས། །བཀའ་
བཞིན་སྒྲུབ་པ་ལ་འབད་འཚལ། །རྙེད་དཀའ་དོན་ཆེན་གི་རྟེན་འདི། །ནམ་མཁའི་གློག་
དམར་དང་འདྲ་བར། །སྐད་ཅིག་མྱུར་བ་རུ་འཇིག་པའི། །ངང་ཚུལ་ཡང་ཡང་དུ་སོམས་
ལ། །ཡེངས་མེད་སྒྲུབ་པ་ལ་སྦྱོར་ཞིག །ཚེ་འདིའི་ཉེ་དུ་དང་མཛའ་གྲོགས། །ཚོང་འདུས་
མགྲོན་པོ་དང་འདྲ་བར། །མྱུར་བར་སོ་སོ་རུ་འགྱེས་པའི། །ངང་ཚུལ་ཡང་ཡང་དུ་སོམས་
ལ། ། ཚེ་འདིའི་འཁྲི་བ་ཀུན་ཆོད་ཅིག །སྐྱེས་ཆེན་ཕ་རོལ་ཏུ་འདེགས་དུས། །མགོན་སྐྱབས་
བླ་མ་དང་དཀོན་མཆོག །ཕན་ངེས་དམ་ཆོས་ལས་མེད་པས། །བློ་འགེལ་ཐག་ཆོད་ཀྱི་
• 167 -

རྒྱལ་དབང་འཇམ་དཔལ་རྒྱ་མཚོས་མཛད།
བསམ་པས། །སྐྱབས་འགྲོ་དུས་དྲུག་ཏུ་མཛོད་ཅིག །སྲིད་པའི་ཕུན་ཚོགས་ཀྱི་དགའ་
སྟོན། །རྨི་ལམ་སྒྱུ་མ་ཡི་དཔལ་ལྟར། ། མི་རྟག་མི་བརྟན་ཅིང་བསླུ་བའི། །ངང་ཚུལ་རྒྱུན་
ལྡན་དུ་སོམས་ལ། །ཞེན་ལོག་སྐྱོ་ཤས་རང་སྒོམས་ཤིག །མངོན་མཐོ་ངེས་ལེགས་ཀྱིས་
བསྡུས་པའི། །ཡོན་ཏན་ཐམས་ཅད་ཀྱི་གཞི་རྟེན། །རྣམ་དག་(༡༢༠བ)ཚུལ་ཁྲིམས་ཉིད་
ཡིན་པས། །སྒོ་གསུམ་དྲན་ཤེས་ཀྱིས་ཟུངས་ལ། །འཆི་ཚེ་འགྱོད་མེད་ཅིག་མཛོད་ཅིག །
ཕ་མ་རིགས་དྲུག་གི་སེམས་ཅན། །ཉམ་ཐག་སྡུག་བསྔལ་གྱིས་མནར་བའི། །ངང་ཚུལ་
རྒྱུན་ལྡན་དུ་སོམས་ལ། །བྱམས་དང་སྙིང་རྗེ་ཡིས་དྲངས་པའི། ། བྱང་སེམས་རྒྱུན་ལྡན་
དུ་སྒོམས་ཤིག །ཁམས་གསུམ་འཁོར་བ་འདིར་འཆིང་བྱེད། །བདག་འཛིན་འཁྲུལ་པ་
འདི་ཡིན་པས། །བླ་མའི་གདམས་ངག་གི་བདུད་རྩིས། །བློ་མིག་རབ་རིབ་ཀུན་ཁྲུས་
ལ། །སེམས་ཀྱི་གནས་ལུགས་ལ་ ལྟོས་ཤིག །ཡི་དམ་དཀྱིལ་འཁོར་གྱི་ལྷ་ཚོགས། །
དཔའ་བོ་མཁའ་འགྲོ་ཡི་སྤྱན་སྔར། །ཇི་ལྟར་ཁས་བླངས་ཀྱི་དམ་ཚིག །ངོ་ལྐོག་མེད་པ་
རུ་སྲུངས་ལ། ། ཡི་དམ་མཉེས་པ་ཞིག་མཛོད་ཅིག །ཐོག་མ་མེད་པ་ནས་གོམས་པའི། །
བག་ཆགས་ཐ་མལ་གྱི་སྣང་ཞེན། །སྤྲོས་བྲལ་ཆོས་དབྱིངས་སུ་སྦྱོངས་ལ། །དག་པ་
རབ་འབྱམས་ཀྱི་འཁོར་ལོ། །དག་སྣང་མོས་གུས་སུ་སྒོམས་ཤིག །ཚང་ལ་མ་ནོར་བའི་
ལམ་བཟང་། །བྱང་ཆུབ་ལམ་རིམ་ལས་ལྷག་པ། །ཞིང་ཁམས་གང་ནའང་མེད་པས། །
འདུན་མ་ཆིག་སྒྲིལ་དུ་གྱིས་ལ། །ཚེ་དང་སྒྲུབ་པ་ནི་སྙོམས་ཤིག །མདོ་སྔགས་གསུང་
རབ་ཀྱི་སྙིང་པོ། །མགོན་པོ་ཨ་ཏི་ཤའི་མན་ངག །འཇམ་མགོན་བླ་མ་ཡི་ཐུགས་བཅུད། །
བརྩེ་བའི་(༡༢༡ན)བསམ་པ་ཡིས་བྱིན་པ། །བརྗེད་མེད་སྙིང་དབུས་སུ་ཆོངས་ཤིག །
ཅེས་གསུངས་པས་ཁོང་པས་ཀྱང་ལ་ཕྱི་ཆུ་དབར་དང་། ཀོང་པོ་ཙ་རི་སོགས་དབེན་
པའི་གནས་དུ་མར་ཇི་ལྟར་གདམས་པའི་དོན་ལ་ཉམས་ལེན་རྩེ་གཅིག་ཏུ་བྱས་པས་
བ 168 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
གྲུབ་པ་ཐོབ་པར་གྲགས་སོ། །
ས་ཕག་སྨོན་ལམ་གྱི་སྐབས་སྐྱེས་རབས་ཀྱི་འཆད་ཉན་སྔར་བཞིན་དང་། དཔྱིད་
ལམ་སྒྲོན་གྱི་བཤད་ལུང་། མཇུག་ཏུ་སེམས་བསྐྱེད། ཐིག་ལེ་བཅུ་དྲུག་གི་དབང་དང་།
རང་རྒྱུད་བསྐུལ་འདེབས་མའི་བཤད་ལུང་། མགྲོན་གཉེར་དཀའ་བཅུ་བློ་གྲོས་ཀྱིས་
གསོལ་བ་བཏབ་པ་ལྟར་དཔལ་གསང་བ་འདུས་པའི་དབང་སྟ་གོན་དང་བཅས་པ་རྒྱས་
པ་དང་། མཇུག་ཏུ་ཐུན་དྲུག་གི་རྣལ་འབྱོར། བླ་མ་ལྔ་བཅུ་པ་རྩ་ལྟུང་སྦོམ་པོ་བཅས་ཀྱི་
ལུང་འཁྲིད་དང་། གཞན་ཡང་ནམ་མཁའ་སྒོ་འབྱེད་ཀྱི་དབང་དང་གཅོད་འཁྲིད་བཅས་
རྒྱས་པར་སྩལ། འདི་ལོ་ཟླ་བ་དྲུག་པའི་ནང་པཎ་ཆེན་ཐམས་ཅད་མཁྱེན་གཟིགས་ཆེན་
པོ་འཇམ་དབྱངས་གོང་མ་བདག་པོ་ཆེན་པོས་བསོད་ནམས་ཀྱི་ཞིང་དུ་གདན་འདྲེན་གྱི་
I，
གནས་ཚུལ་གསན་པས། པཎ་ཆེན་ཐམས་ཅད་མཁྱེན་པ་བོད་དུ་མ་བཞུགས་ཚེ་ རྗེ་
ཐམས་ཅད་མཁྱེན་པའི་བསྟན་པ་འདི་ཆུ་དང་བྲལ་བའི་པདྨོ་བཞིན་དུ་གྱུར་དོགས་ཐུགས་
གཡེང་ཅི་ཆེར་གྱུར་ཅིང་། ཕྱོགས་ཕེབས་དེ་བཞིན་གནང་མི་དགོས་པའི་ཆེད་(༡༢༡བ)
སྒྲུབ་སྡེ་བཞིའི་སྤོང་བ་པ་རྣམས་དང་ལྷན་འཛོམ་གྱི་དམ་ཅན་ཆོས་སྲུང་གི་ཚོགས་ལ་
བསྐང་འཕྲིན་གནད་སྨིན་མཛད་པས་ཕྱི་ནང་གི་མཚན་མ་གང་ས་ནས་བཟློག་ཏུ་མེད་
པར་དགོངས་ཏེ་རྗེ་བླ་མ་ཉིད་ཀྱང་ཞལ་མཇལ་བར་ཕེབས་བཞེད་ཀྱིས་སྟ་གོན་མཛད་
པ་ན། སྔོན་གྱི་རྟེན་འབྲེལ་དང་། འཕྲལ་གྱི་རྐྱེན་ཆིབས་བསྒྱུར་ཟླ་བ་ལྔ་བའི་མགོར་ཡིན་
ཚུལ་གྱི་གཏམ་སྦིར་ལ་བརྟེན་རྗེ་རང་ ཉིད་ ཕེབས་རྒྱུ་བཤོལ་ཏེ་སྐུའི་ཉེ་གནས་ བརྩོན་
འགྲུས་རྒྱ་མཚོ་ཟླ་བཅས་པཎ་ཆེན་ཐམས་ཅད་མཁྱེན་པར་ཕེབས་རྫོང་དང་སྐྱབས་ཞུའི་
རྟེན་རྣམས་འབུལ་བར་འཕྲལ་གཏོང་མཛད། ཁོ་པ་ཕྱིར་འཁོར་ལ་པཎ་ཆེན་ཐམས་
ཅད་མཁྱེན་པས་བཀའ་རྒྱ་རྟེན་སྦྲགས་དང་། བཀའ་ངག་ལ་སྒྲུབ་པའི་རྒྱལ་མཚན་འཛིན་
- 169 -

རྒྱལ་དབང་འཇམ་དཔལ་རྒྱ་མཚོས་མཛད།
པ་ཆེན་པོ་ཉིད་ད་ལམ་ངོས་འཕྲད་པར་ཕེབས་བཞེད་ཆེ་རུང་རྐྱེན་དབང་གིས་མ་འགྲིག་
པ་དེ་བཞིན་དབང་ཕྱོགས་ནས་འཁོར་བསྟན་ཞལ་མཇལ་ཏེ་མདོ་སྔགས་ཀྱི་ཟབ་ཆོས་
ལ་འདོད་དགུར་སྤྱད་ཆོག་པའི་རྟེན་འབྲེལ་འགྲིག་པ་ཡིན། ཁྱེད་ཀྱི་མཁས་བཙུན་བཟང་
པོའི་ཡོན་ཏན་ལ་ཁོ་བོ་ཡང་དད་པ་ཐོབ་ཅིང་། དབེན་ས་པའི་མན་ངག་འགའ་ཞིག་ཞུ་
སྙམ་པ་ཡིན་ཏེ། ད་ཕན་འགྲིག་པ་ཞིག་མ་བྱུང་། སླར་རྒྱ་ནག་ནས་འཁོར་བསྟུན་འདོད་
ཆོས་རྣམས་ཞུས་ཆོག་པ་ཞིག་དང༌། དེང་ཞག་དབུས་གཙང་གི་ཕྱོགས་སུ་འཆད་རྩོད་
(༡༢༢ན)རྩོམ་གསུམ་གྱི་སྒོ་ནས་རྗེའི་བསྟན་པ་ལ་ཕན་ཐོགས་པ་བླ་མ་ཁྱེད་ལྟ་བུ་ལས་
མི་འདུག་པས། བསྟན་པ་འབའ་ཞིག་ཐུགས་ལ་དགོངས་ཏེ་སྐུ་ཚེ་ཡུན་རིང་བརྟན་པའི་
ཐུགས་བསྐྱེད་རྒྱ་གང་ཆེ་མཛོད་ཅེས་བཀའ་ཕེབས་འདུག་པ་ནི་པཎ་ཆེན་མཆོག་གི་
སྤྲུལ་པའི་སྐུ་འདི་ཉིད་ཀྱིས་བླ་མ་འདི་ལ་ཐུགས་དད་ཚད་མེད་པ་མཛད་ཅིང་། རྗེ་བླ་
མའི་མདོ་ སྔགས་ཀྱི་ཟབ་ཆོས་མཐའ་ཡས་པ་ཞིག་གསན་ པར་མཛད་པ་འདི་ལུང་
བསྟན་པ་ཡིན་ནོ། །དབྱར་གནས་ཀྱི་སྐབས་རྗེ་རང་ཉིད་ ཀྱིས་མཛད་པའི་དགེ་ཚུལ་
སློང་གིས་སྡོམ་ཚིག་གི་སྟེང་ནས་འདུལ་བའི་བསླབ་བྱ་རྣམས་ངོ་སྤྲོད་པར་མཛད་ཅིང་།
སྟོན་བདེ་ལམ་དང་རྗེ་ཙོང་ཁ་པ་ཆེན་པོའི་གསུང་རྣལ་འབྱོར་དག་རིམ་གྱི་བཤད་ལུང་
བཅས་རྒྱས་པར་སྩལ། གཞན་ཡང་ཡོན་བདག་པད་ཚལ་བས་རྗེ་ཉིད་དབུས་གཙང་དུ་
འབྱོན་དགོས་པའི་གསོལ་བ་སྔོན་དུ་བཏབ་པར་རྗེས་སུ་ཞབས་བསྐུལ་གྱི་བང་མི་ཆེད་
གཏོང་གི་མདུན། དེང་གི་སྐབས་པཎ་ཆེན་ཐམས་ཅད་མཁྱེན་པ་ཆེན་པོ་ཡང་དབང་
ཕྱོགས་སུ་ཆིབས་བསྐྱོད་པས་རྗེ་བླ་མའི་བཤད་སྒྲུབ་ཀྱི་བསྟན་པ་ཉམས་པ་ལ་ཕྱོགས་
རྗེ་བཙུན་བླ་མ་ཁྱེད་ཉིད་ནས་རྗེ་ཙོང་ཁ་པ་ཆེན་པོའི་བསྟན་པ་འཛིན་སྤེལ་གྱི་
ཤིང་། 
ཁུར་བཞེས་ཏེ་ངེས་པར་གཙང་ཕྱོགས་སུ་ཆིབས་བསྐྱོད་ནས་བསྟན་པའི་སྲོག་ཤིང་
• 170 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
མཛད་དགོས་ཚུལ་དང༌། ཅི་(༡༢༢བ)ཏེ་རྗེ་ཉིད་སྐུ་ན་སྨིན་པ་དང་བཅས་ཕྱོགས་འདིར་
ཕེབས་མ་ཐུབ་ཚེ་མཁས་བཙུན་བཟང་པོའི་རྣམ་ཐར་རྗེ་ཉིད་དངམཚུངས་པའི་ཐུགས་
སྲས་རྗེ་བླ་མའི་བསྟན་པ་འཛིན་སྤེལ་ལ་ཕན་པ་ཞིག་སྐུ་ཚབ་ཏུ་གནང་དགོས་པའི་
གསོལ་བ་རྩེ་གཅིག་ཏུ་བཏབ་པ་ན། རྗེ་རང་ཉིད་དངོས་སུ་ཕེབས་པ་སྐབས་སུ་མ་
བོབས་ཀྱང་། མན་ངག་གི་བཤད་རྒྱུན་འཛིན་ནུས་པ་དགེ་བའི་བཤེས་གཉེན་དཀའ་ཆེན་
དགེ་འདུན་བཟང་པོ་རྒྱལ་ཚབ་ཏུ་མངགས་ཏེ། ཐོན་ཆོས་སུ་མདོ་སྔགས་ཀྱི་ཆོས་མང་པོ་
དང་རྗེ་རང་ཉིད་ཀྱི་གསུང་འབུམ་ཚང་མའི་ལུང་བཅས་སྩལ་ཅིང་། ཐོན་ཕྱག་གི་ཉིན་དྲི་
མ་མེད་པའི་ལྷ་རྫས་དང་བཅས་ད་གཙང་ཁུལ་དུ་གཞི་ཚུལ་ཁྲིམས་རྣམ་པར་དག་པ་ལ་
གནས་ཏེ་ཆོས་བྱང་ཆུབ་ལམ་གྱི་རིམ་པ་ལ་བློ་རྩེ་གཅིག་ཏུ་གཏོད། རང་ལ་བློ་གཏད་པ་
རྣམས་ཀྱང་བྱང་ཆུབ་ལམ་རིམ་ཁོ་ན་ལ་སྦྱོར། སླར་སྣོད་ལྡན་གྱི་སློབ་མ་བྱུང་ན་གསང་
བདེ་འཇིགས་གསུམ་གྱི་དབང་དང་ལམ་རིམ་གཉིས་ཀྱི་འཁྲིད་རྒྱུན་ཡང་སྤེལ། དུས་
ཐམས་ཅད་དུ་བླ་མ་སྤྱི་བོར་སྒོམ་ལ་མ་རྗེད་པ་གྱིས། སྤྱོད་པ་ཐམས་ཅད་བླ་མ་མཉེས་
པའི་ཐབས་ཁོ་ན་ལ་འབད་དགོས་སོ་གསུངས་ཏེ་རྗེ་རང་ཉིད་ཀྱིས་བཞེས་པའི་དབུ་
པཎ་རྙིང་པ་ཞིག་དང༌། རྒྱལ་བ་ཙོང་ཁ་པ་ཆེན་པོའི་སྣང་བརྙན་ཞིག་བཅས་སྩལ། དགེ་
བའི་བཤེས་གཉེན་པ་(༡༢ ༣ན)འདིས་ ཀྱང་བླ་མའི་བཀའ་ཁོ་ན་བསྒྲུབས་ པས་ སྒོ་
གསུམ་གྱི་སྤྱོད་པ་ཐམས་ཅད་བླ་མ་མཉེས་པ་འབའ་ཞིག་བྱུང་ངོ་། །
ལྕགས་བྱི་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་མཛད།
འདི་ལོ་རྗེ་གྲུབ་པའི་དབང་ཕྱུག་གི་དུས་ཆེན་ཐོག་ཏུ་ཕུག་པོ་ཆེའི་རྟེན་རྣམས་ལ་མཆོད་
ཚོགས་སྤྲོ་བའི་ཆེད་ཉིན་འཁོར་དུ་ཕེབས་བཞེད་དེ། ཟླ་བ་གསུམ་པའི་ཚེས་གསུམ་
ནས་ཉིན་ལྔའི་རིང་བདེ་མཆོག་གི་སྒྲུབ་མཆོད་ཀྱང་སྔ་བསྣུར་དུ་མཛད། ཚེས་བཅུའི་
- 171 -

5ནང་བརརྒྱལ་དབང་འཇམ་དཔལ་རྒྱ་མཚོས་མཛད།
ཉིན་སྒྲུབ་སྡེ་ཁག་གི་སྤོང་བ་པ་རྣམས་ཀྱིས་མཆོད་པས་མདུན་བསུས་ཏེ་དགའ་ལྡན་
ཕུག་པོ་ཆེར་ཕེབས། དེའི་ཚེ་དཀར་ཕྱོགས་ལ་དགའ་བའི་ལྷ་རྣམས་ཀྱིས་ཆེད་དུ་བྱས་
པ་བཞིན་དུ་ནམ་མཁའ་ཤིན་ཏུ་དྭངས་པ་ལ་ཆུ་འཛིན་དབང་པོའི་གཞུ་ལྟར་བཀྲ་བ་
མཆོད་རྫས་ཀྱི་རྣམ་པ་ཅན་གྱིས་སྒྲུབ་གནས་ཀྱི་སྟེང་དག་མཛེས་ཤིང་ལྷག་པར་འཇའ་
འོད་རྩེ་མོ་ཕྲ་ལ་རྩ་བ་སྤོམ་པ་རག་དུང་འདྲ་བ་ཞིག་རྗེ་འདི་གང་དུ་འབྱོན་པའི་ཕྱོགས་
དེར་ཟུག་པ་སོགས་ངོ་མཚར་བའི་ལྟས་ཡང་མང་དུ་བྱུང༌། དེ་ནས་གྲུབ་པའི་དབང་ཕྱུག་
གི་གདུང་རྟེན་ཕྱི་མའི་ལྷ་ཁང་གི་ཡང་ཐོག་ཏུ་གསེར་ཟངས་ཀྱི་གཉྫི་ར་དང་། ཕྱོགས་
བཞིར་རླུང་དྲིལ། འདུ་ཁང་གི་སྟེང་དུ་ཆོས་རྒྱལ་དང་ལྷ་མོའི་རྟེན་ཐུག་གསར་འཛུགས།
(༡༢༣བ)རྟེན་རྣམས་ལ་གསེར་གསོལ་དང་གོས་བཟང་སྒྲིགས་ཀྱི་ན་བཟའ། སྣ་ལྔའི་
སྙན་ཤལ་སོགས་མཆོད་པའི་བྱེ་བྲག་ཚད་མེད་པ་སྤྲོ་བར་མཛད། དེ་ནས་བསམ་གཏན་
གླིང་དུ་ཕེབས། གནས་འདིར་འཇམ་མགོན་སྙན་བརྒྱུད་ཀྱི་བསྟན་པ་དར་རྒྱས་འབྱུང་
བའི་ཆེད་དུ་ཤཱཀྱའི་རྒྱལ་པོ་ནས་བཟུང་བྱང་ཆུབ་ལམ་རིམ་གྱི་བླ་བརྒྱུད་ཡོངས་རྫོགས་
ཀྱི་སྣང་བརྙན་ཙན་དན་ལས་གྲུབ་པ་གསར་བཞེང་མཛད་དེ་གསེར་བཟང་པོ་གསོལ་བ་
རྣམས་ལ་རབ་གནས་ཀྱི་ཆོ་ག་ཡང་མཛད། དེ་ནས་དོན་གཉེར་ཅན་མང་པོར་དཔྱིད་
ཆོས་ལམ་འཁྲིད་འཆར་ཅན་གྱི་ཐོག་དགའ་ལྡན་ཕྱག་རྒྱ་ཆེན་པོའི་མན་ངག ། རྗེ་ཉིད་
ཀྱིས་མཛད་པའི་བུ་སྟོན་རིན་པོ་ཆེའི་གསུང་འབུམ་གྱི་དཀར་ཆག་གི་ལུང་བཅས་སྩལ།
ཟླ་བ་ལྔ་པའི་ཚེས་གཉིས་ཀྱི་ཉིན་ཆོས་སྡིངས་ཁྲིམས་ལྡན་གླིང་དུ་ཕེབས། འདུ་ཁང་གི་
ཡང་ཐོག་ཏུ་དེ་བཞིན་གཤེགས་པའི་འཕེལ་གདུང་དང་ཆོས་སྐུའི་རིང་བསྲེལ་གྱིས་ཕྱུར་
བུར་གཏམས་པའི་གསེར་ཟངས་ཀྱི་གཉྫིར་ཞིག་གསར་སྦྱོར་མཛད་ཅིང་ཞག་བདུན་
བཞུགས་ཏེ་འཇམ་མགོན་སྒྲུབ་བརྒྱུད་ཀྱི་བསྟན་པ་དར་རྒྱས་འབྱུང་བའི་ཆེད་ལམ་རིམ་
- 172 -

། ༼ཀ༽
ཡོངས་འཛིན་ཡེ་ཤེས་རྒྱལ་རཚན་གྱི་རྣམ་ཐར་ལས་སྐབས་བཞི་པཤར་
ཆེན་མོའི་བཤད་ལུང་གི་དབུ་ཚུགས་ཙམ་དང་། རབ་གནས་རྒྱས་པ་ཞི་རྒྱས་ཀྱི་སྦྱིན་
སྲེག་བཀྲ་ཤིས་ཀྱི་གསོ་སྦྱོང་། ལམ་གཙོའི་འཁྲིད། སེམས་བསྐྱེད་མཆོད་པ་དང་(༡༢༤ན)
གནས་འདི་སྔ་མོའི་དགོན་རོ་མི་མ་ཡིན་མཐུ་ཆེན་གནས་
བཅས་པ་རྒྱས་པར་མཛད། 
པའི་གཞི་ཡིན་པས་ཤིན་ཏུ་གཉན་པ་བྱེད་འདུག་ནའང་། རྗེ་ཉིད་ཀྱི་ཞབས་ཀྱིས་བཅགས་
པ་ནས་བཟུང་དཀར་ཕྱོགས་ལ་དགའ་བའི་ལྷ་ཀླུ་རྣམས་སྟོབས་རྒྱས་ཏེ་ཡུལ་ཕྱོགས་
ཀུན་ཏུ་ཆར་ཆུ་དུས་སུ་འབེབས་ཤིང་ལོ་ཕྱུགས་ལེགས་པ་དང༌། བྱང་ཆུབ་ཀྱི་སེམས་ཀྱི་
མཐུས་ནག་ཕྱོགས་པ་རྣམས་གདུག་རྩུབ་ཞི་སྟེ་སྟོང་གྲོགས་ཚུལ་བཞིན་དུ་བྱེད་པ་ཞིག་
བྱུང་བས་ཡུལ་དེའི་སྐྱེ་བོ་ཀུན་དད་པ་བླ་ལྷག་ཏུ་འཕེལ་བར་གྱུར་ཏོ། །ཚེས་ཉི་ཤུ་ལ་ཤེལ་
དཀར་དྲུང་ཆེན་བློ་བཟང་བསྟན་པས་གསོལ་བ་བཏབ་པ་བཞིན་འདུས་ཚོགས་སུ་ནམ་
ཁའ་སྒོ་འབྱེད་ཀྱི་དབང་དང་ཐར་འདོད་དེད་དཔོན་མའི་འཁྲིད་ཉམས་དབྱངས་དང་
བཅས་པ། བླ་མ་མཆོད་པའི་འཁྲིད། དྲུང་ཆེན་རྐྱང་བར་བདེ་མཆོག་བསྐྱེད་རིམ་གྱི་
འཁྲིད་བཅས་ལེགས་པར་སྩལ། དབྱར་གནས་ཀྱི་ཐོག་པཎ་ཆེན་བློ་བཟང་ཆོས་ཀྱི་རྒྱལ་
མཚན་གྱིས་མཛད་པའི་དགེ་སློང་གི་སྡོམ་ཚིག་གི་ཐོག་ནས་ འདུལ་བའི་ལག་ལེན་
རྣམས་ཞིབ་འཁྲིད་དང་། སྟོན་བུ་ཆེན་གྲགས་པ་ཆོས་བཟང་འཁོར་བཅས་ལ་བླ་མའི་
རྣལ་འབྱོར་གྱི་འཁྲིད་དང་། ཐུགས་རྗེ་ཆེན་པོ་ཕྱག་བཞི་པའི་རྗེས་གནང་། དེའི་སྒོམ་
བཟླས་ཀྱི་འཁྲིད་(༡༢༤ བ)མན་ངག་དང་བཅས་པ་རྒྱས་པར་སྩལ། གཞན་ཡང་ཤེལ་
དཀར་དཀའ་ཆེན་ཡེ་ཤེས་བཀྲ་ཤིས་དང་སུམ་རྩེན་གླིང་པ་ཡེ་ཤེས་གྲགས་པ་སོགས་
ལ་དགེ་སློང་གི་སྡོམ་པ་དང་བླ་མ་མཆོད་པའི་འཁྲིད་མན་ངག་དང་བཅས་པ། དོན་
གཉེར་ཅན་འགའ་ཞིག་ལ་རབ་བྱུང་དང་། མང་པོ་ཞིག་ལ་སེམས་བསྐྱེད་ཀྱང་འབོགས་
པར་མཛད། དུས་འདིར་ཀོང་པོ་དགེ་སློང་རིན་ཆེན་དར་རྒྱས་ཀྱིས་གསོལ་བ་བཏབ་
- 173 -

རྒྱལ་དབང་འཇམ་དཔལ་རྒྱ་མཚོས་མཛད།
པའི་ངོར་ལམ་རིམ་མྱུར་ལམ་དམར་འཁྲིད་ཀྱི་སྟེང་ནས་སྙན་བརྒྱུད་ཀྱི་མན་ངག་སེམས་
བསྐྱེད་དང་བཅས་པ་རྒྱས་པར་སྩལ་ཅིང་། ཆོས་འཁོར་འདིའི་ཐོག་ཏུ་ཉེ་གནས་ཆོས་
མཛད་དགེ་ལེགས་རྒྱལ་མཚན་ཡང་རྗེས་སུ་བཟུང་སྟེ་དགེ་སློང་གི་སྡོམ་པ་ཡང་སྩལ།
ཟླ་བ་བཅུ་པའི་ཚེས་ཉེར་ལྔ་ལ་འཆར་ཅན་བཅའ་ཡིག་སྒྲོག་སྦྱང་དང་། འདུས་པའི་རྒྱུད་
ཀྱི་བཤད་སྲོལ་འགྲེལ་བ་བཞི་སྦྲགས་ཀྱི་བསྟན་པ་སྤྱི་རྣམ་པར་ཆོས་ཐུན་བདུན་དང༌།
བླ་མ་རྒྱུད་མཆོད་སྔོན་དུ་འགྲོ་བས་རྒྱུད་འགྲེལ་གཉིས་ཀྱི་དོན་འཆད་པ་དབུ་ཚུགས་
ཙམ་མཛད་ནས་སྔར་ལམ་བཞིན་དཔོན་སློབ་ཚང་མ་ཐུགས་དམ་ལ་རྩེ་གཅིག་ཏུ་
བཞུགས། དགུན་མཚམས་ཀྱི་མཇུག་ཏུ་གངས་ཏེ་སེའི་གནས་ཕྲན་བོན་རི་བླ་མ་བློ་
བཟང་བསྟན་འཛིན་ངོ་གཡོག་ལ་བདེ་ལམ་གྱི་འཁྲིད་སེམས་བསྐྱེད་དང་བཅས་པ་དང་།
འདི་པ་ངོ་(༡༢༥ན)གཡོག་དང་དགེ་སློང་བློ་བཟང་ངག་དབང་སོགས་སྡེ་འདིའི་སྤྱོང་བ་
པ་སུམ་ཅུ་སྐོར་ལ་གསང་འདུས་མི་བསྐྱོད་པའི་དབང་ཆེན་དང་བསྐྱེད་རིམ་གྱི་འཁྲིད།
དེའི་རྩ་རྒྱུད་ལེའུ་དང་པོའི་ལུང་། ཐུན་དྲུག་དང་། རྩ་ལྟུང་སྦོམ་པོ། བླ་མ་ལྔ་བཅུ་ང་འི་
འཁྲིད་བཅས་རྒྱས་པར་སྩལ། དུས་འདིར་རྡོ་རིང་ནས་རྟ་ཟམ་གྱི་ཐོག་ཏུ་སྐྱེ་འགྲོའི་
བསོད་ནམས་ཀྱི་ཉི་མ་པཎ་ཆེན་ཐམས་ཅད་མཁྱེན་པ་དབང་ཕྱོགས་སུ་གཟུགས་སྐུ་
ཆོས་དབྱིངས་སུ་བསྡུ་ཚུལ་བསྟན་པའི་གནས་ཚུལ་འབྱོར་པས་རྗེ་ཉིད་ཐུགས་ངལ་ཚད་
མེད་པ་མཛད་ཅིང་། རྗེ་དེ་ཉིད་ ཀྱི་དགོངས་པ་ཡོངས་སུ་རྫོགས་ པ་དང་། སླར་ཡང་
བསྟན་འགྲོའི་མགོན་དུ་མཆོག་གི་སྤྲུལ་སྐུ་མྱུར་དུ་ཕེབས་ཕྱིར་ཐུགས་རྗེ་བསྐུལ་བའི་
གསོལ་འདེབས་འཕྲལ་རྩོམ་མཛད་དེ་དཔོན་སློབ་ཚང་མས་གསོལ་འདེབས་ལ་བརྩོན་
པར་མཛད། ལྕགས་གླང་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་དང་།
པཎ་ཆེན་ཐམས་ཅད་མཁྱེན་པའི་དགོངས་རྫོགས་སུ་སྤོང་བ་པ་རྣམས་ལ་བསྙེན་བཀུར་
- f74 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
དང་། གཞན་ཡང་སྐྱིད་གྲོང་འཕགས་པ་ལྷ་ཁང་གིས་གཙོས་རྫོང་སྐྱིད་ཁུལ་གྱི་གནས་
ཆེན་རྣམས་ལ་ སྣ་ ལྔའི་ མཆོད་ པ་ དང་། དགེ་འདུན་ གྱི་ སྡེ་ རྣམས་ ལ་བསྙེན་བཀུར།
གངས་ཏེ་སེའི་གནས་རྣམས་དང༌། ཤེལ་ཆོས། ཆུ་དབང་། གཉའ་ཆོས། ལྷ་(༡༢༥བ)
ཆོས། ཕུན་གླིང༌། བཀྲས་ལྷུན་སོགས་ཀྱི་དགེ་འདུན་རྣམས་ལ་མང་ཇའི་བསྙེན་བཀུར་
དང༌། རྟེན་རྣམས་ལ་མཆོད་འབུལ་ཡང་རྒྱ་ཆེར་མཛད། ཚེས་ཉི་ཤུ་ནས་ཞག་བཞི་བཅུ་
ཞེ་གསུམ་གྱི་བར་དཔོན་སློབ་ཚང་མ་སྐུ་མཚམས་ལ་བཞུགས་ཏེ་པཎ་ཆེན་ཐམས་ཅད་
མཁྱེན་པའི་དགོངས་རྫོགས་དང་ཡང་སྲིད་མྱུར་ཕེབས་འབྱུང་ཕྱིར་བླ་མ་མཆོད་པ་དང་
འབྲེལ་བའི་དམིགས་བརྩེ་མའི་བསྙེན་པ་དང་། ཆོས་སྲུང་གི་འཕྲིན་བཅོལ་བཅས་ གནད་
སྨིན་མཛད་པས་ཕྱི་ནང་གི་མཚན་མ་ཡང་ལེགས་པར་བྱུང་། དུས་འདིར་དགེ་སློང་ཡེ་
ཤེས་སྦྱིན་པ་ལ་བླ་མ་མཆོད་པའི་འཁྲིད་ཡིག་ཆེན་མོའི་བཤད་ལུང་དང་གྲོ་ཤོད་ཆོས་
ལུང་ཁྲོ་རྩེའི་བླ་མ་བློ་བཟང་བསྟན་འཛིན་ལ་འཇིགས་བྱེད་ཀྱི་དབང་དང་ལམ་རིམ་
གཉིས་ཀྱི་འཁྲིད། བཀའ་གདམས་ཐིག་ལེ་བཅུ་དྲུག་གི་དབང་དང་དེའི་ངག་འདོན་
ཕྱོགས་སྒྲིགས་ཀྱི་ལུང་། ཕྱག་ཆེན་གསལ་སྒྲོན་གྱི་ལུང་མན་ངག་དང་བཅས་པ་རྫོགས་
པར་སྩལ། རྒྱུད་སྨད་སྔགས་རམས་པ་ངག་དབང་བསམ་གཏན་གྱིས་ཞུས་ངོར་རྗེ་བླ་ལ་
བརྟེན་པའི་འཕོ་བའི་ཉམས་ལེན་གསར་རྩོམ་གྱི་ཐོག་དེའི་ལུང་མན་ངག་དང་། རྣམ་
འཇོམས་ཀྱི་རྗེས་གནང་། མདོའི་ལུང་སོགས་དང་། དོན་གཉེར་ཅན་མང་པོར་ས་ཟླའི་
དུས་ཆེན་དང་བསྟན་བཅུ་གཅིག་ཞལ་(༡༢༦ན)གྱི་དབང་དང༌། དེའི་ཉིན་སྐྱེས་རབས་
སོ་བཞི་པའི་རྣམ་བཤད་ཐེག་ཆེན་གསལ་བའི་སྒྲོན་མེ་ཞེས་བྱ་བའི་ལེགས་བཤད་ཀྱི་
བཀའ་རྩོམ་ཡང་རྫོགས་པར་མཛད། གཞན་ཡང་པཎ་ཆེན་ཐམས་ཅད་མཁྱེན་པ་དེ་
ཉིད་ཀྱི་དགོངས་རྫོགས་སུ་བྱམས་པའི་སྨོན་ལམ་ཆེན་མོ་འཛུགས་པར་བཞེད་དེ། གོས་
• 175 -

རྒྱལ་དབང་འཇམ་དཔལ་རྒྱ་མཚོས་མཛད།
སེར་རྒྱུ་རྙིང་གི་ཐོག་ཏུ་ཧལ་ཚོན་གྱིས་བྲིས་པའི་བྱམས་མགོན་གྱི་སྐུ་བརྙན་རྒྱལ་ཐོ་གང་
པ་ཞིག་དང་། མཆོད་རྫས་ཀྱི་བྱེ་བྲག་མང་པོ་གསར་བཞེངས་མཛད་དེ་ཟླ་བ་ལྔ་པའི་
ཚེས་བཅུ་བཞི་ནས་ཉིན་གསུམ་གྱི་རིང་རྟེན་རྣམས་ལ་སྣ་ལྔའི་མཆོད་པ་བརྒྱ་ཕྲག་མང་
པོ། སྤོང་བ་པ་རྣམས་ ལ་བསྙེན་བཀུར་གཟབས་ པ་དང་། མཆོད་འབུལ་སྨོན་ལམ་
རྣམས་ཆོ་འཕྲུལ་གྱི་འདོན་ཆ་སོར་གནས་ཀྱི་ཐོག་ཏུ། བྱམས་བསྟོད་ཚངས་ཅོད་མ་དང་།
ཐུབ་པའི་བསྟོད་པ་བདུད་དཔུང་ཕྱེར་འཐག་མ་གཉིས་ཀྱང་གསར་འཛུགས་མཛད་དེ་
དཔོན་སློབ་ཚང་མས་རྗེ་དེ་ཉིད་ཀྱི་དགོངས་པ་ཡོངས་སུ་རྫོགས་པའི་ཐུགས་སྨོན་གྱིས་
མཚམས་སྦྱོར་གནད་སྨིན་མཛད་ཅིང་། ལོ་འདི་ནས་བཟུང་དུས་འདིའི་སྨོན་ལམ་ནམ་
ཡང་མི་ཉམས་པའི་མཆོད་རྒྱུན་ཡང་འཛུགས་པར་མཛད་དོ། །གཞན་ཡང་དབྱར་ཆོས་
སུ་འགྲེལ་བ་བཞི་སྦྲགས་ལེའུ་བཅུ་གསུམ་པའི་བར་གྱི་བཤད་པ་དང༌། སྟོན་ཆོས་སུ་
ལམ་ ཁྲིད་ དང༌། བདེ་མཆོག་ ལུ་ ཨི་ (༡༢༦བ)པའི་ དབང་ ཆེན། འཁོར་ ལོ་ སྡོམ་ པའི་
སྒྲུབ་ཐབས་བདེ་ཆེན་གསལ་བ་གཞིར་མཛད་ནས་རིམ་པ་དང་པོའི་ཟབ་ཁྲིད་ཀྱང་རྒྱས་
པར་སྩལ། འདིའི་མཇུག་ཏུ་གཏང་རག་གི་ཚོགས་མཆོད་སྐབས་ཚོགས་རྫས་བྱིན་གྱིས་
བརླབས་ཏེ་སྤྱན་འདྲེན་ཚུགས་པ་དང་དུས་མཚུངས་སུ་བལ་ཡུལ་གྱི་གནས་ཆེན་ཡོལ་
མོ་གངས་ར་དང་། ཀ་ལཱ་ཏ་རེ་ནས་ཡིན་ཟེར་བའི་ཛོ་ཀིའི་ཆས་སུ་ཞུགས་པའི་སྐྱེས་པ་
དང་བུད་མེད་མང་པོས་ཤིང་འབྲས་བུ་མང་པོ་དང་སྔར་མཐོང་མ་མྱོང་བའི་མེ་ཏོག་པང་
པོ། བུ་ རམ་དང་། སྦྲང་ རྩི་ དང༌། འབྲས་ ལ་ སོགས་ པའི་བཟའ་བཅའི་ བྱེ་བྲག་དུ་མ་
ཁྱེར་ཏེ་ཚོགས་དབུས་སུ་ཐལ་གྱི་བྱུང་བས། རྟེན་འབྲེལ་ལེགས་ཞེས་དགྱེས་ཉམས་
ཆེན་པོ་མཛད། དེ་དག་གིས་ཀྱང་གུས་པའི་རྣམ་འགྱུར་ཡ་མ་ཟུང་དུ་མས་མཆོད་ཅིང་
བསྙེན་བཀུར་བར་གྱུར་ཏོ། །ཚུལ་འདི་ཡང་ཡོལ་མོ་གངས་ར་འདི་བཞིན་རྣལ་འབྱོར་
- 176 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཁ༽
མ་རྒྱུད་གྱི་ལམ་ཟབ་མོའི་རྟོགས་པ་དང་ལྡན་པའི་རྣལ་འབྱོར་པ་རྣམས་ལ་འཕྲིན་ལས་
ཚུལ་བཞིན་དུ་སྒྲུབ་པའི་ཞིང་སྐྱོང་གི་མཁའ་འགྲོ་མ་རྣམས་འདུ་བའི་གནས་སུ་རྒྱལ་བ་
ཉིད་ཀྱིས་ལུང་བསྟན་པ་ཡིན་ཞིང་། སྔོན་རྣལ་འབྱོར་དབང་ཕྱུག་མི་ལ་རས་པས་ཀྱང་
རྗེ་མར་པའི་བཀའ་བཞིན་ཡོལ་མོ་གངས་རའི་སྟག་ཕུག་སེང་གེ་རྫོང་དུ་ཕེབས། དེར་
རྣལ་འབྱོར་མ་རྒྱུད་ཀྱི་ལམ་འདི་སྒོམ་བཞིན་(༡༢༧ན)བཞུགས་པ་ན། ཡུལ་འདི་སྐྱོང་
བའི་ཌཱ་ཀི་མས་དང་པོ་ཉིད་ནས་ལང་ཚོའི་དཔལ་ངོམས་ཤིང་གུས་པ་ཆེན་པོས་བསྙེན་
པ་ལྟར། རྗེ་འདིས་ཀྱང་ལམ་འདི་མངོན་དུ་མཛད་ཟིན་པའི་མཐར། སྣོད་ལྡན་དག་ལ་
མཁའ་འགྲོའི་བཀའ་རྒྱ་བཀོལ་ཏེ་གྲུབ་ཆེན་གོང་མའི་མན་ངག་གིས་རྒྱུད་སྡེའི་སྙིང་ཕྱུང་
ནས་འཆད་པ་ན་ཌཱ་ཀི་མ་དེ་དག་སྔོན་གྱི་བག་ཆགས་སད་དེ། རྗེ་མི་ལ་ལ་ཇི་ལྟར་
བགྱིས་པ་ལྟར། རྗེ་འདི་ལ་ཡང་བྱ་བའི་ རིགས་སོ་ཞེས་བགྲོས་ནས་ཛོ་ཀི་སོགས་ཀྱི་
ཆས་སུ་འོངས་ཏེ་མཆོད་པ་དང༌། ཀུ་ལུ་ཏཱ་རེ་ཞེས་པའང་མཁའ་འགྲོའི་བརྡའི་སྐད་དུ་
སྣང་བས་རྒྱུ་མཚན་མཚུངས་ཤིང་། འདིས་མཚོན་ལམ་འདིའི་འཆད་སྤེལ་གྱི་སྐབས་
ཐམས་ཅད་དུ་ཌཱ་ཀི་མ་དག་གིས་མཆོད་ཅིང་བསྙེན་པའི་ལྟས་མང་དུ་བྱུང་བ་ནི་དམ་
ཚིག་དང་ལྡན་པ་ཀུན་ལ་མཐུན་སྣང་དུ་གྲུབ་པ་ཡིན་ནོ། །
དུས་འདིར་ཤེལ་ཆོས་དགེ་སློང་ངག་དབང་འཇམ་དབྱངས་དང་ ཨེམ་ཆི་ཡེ་
ཤེས་ཚུལ་ཁྲིམས་བཅས་ལ། ནམ་མཁའ་སྒོ་འབྱེད་ཀྱི་དབང་། གཅོད་འཁྲིད། འཇིགས་
བྱེད་ཀྱི་རིམ་གཉིས་ཀྱི་འཁྲིད་བཅས་དགྱེས་བཞིན་དུ་གནང་། གཞན་ཡང་ཆུ་དབར་
འགྲོ་ཕན་གླིང་པ་དགེ་སློང་བློ་བཟང་སངས་རྒྱས་ཀྱིས་ཞུས་ངོར་རྗེ་མི་ལའི་རྣམ་ཐར་
དང༌། རྡོ་རྗེ་གཅོད་པ། སྒྲོལ་ཤེར། སྨོན་ལམ་རྣམ་གསུམ། མཁའ་འགྲོ་སྡེ་ལྔའི་
(༡༢༧བ)བསྙེན་ཡིག་རྗེ་ཉིད་ཀྱིས་མཛད་པ་བཅས་ཀྱི་ལུང་མན་ངག་དང་བཅས་པ་
- 177

རྒྱལ་དབང་འཇམ་དཔལ་རྒྱ་མཚོས་མཛད།
རྒྱས་པར་སྩལ། དེ་ནས་པཎ་ཆེན་ཐམས་ཅད་མཁྱེན་པའི་སྐུ་གདུང་རིན་པོ་ཆེར་མཆོད་
འབུལ་དང་། གདུང་འབུལ་གྱི་དངོས་པོ་སྣ་ཚོགས་འབུལ་བ་དང་། བདག་ཅག་ནས་
བསྐུལ་མ་ཞུས་པ་སྐྱེས་རབས་འགྲེལ་ཆེན་གྱི་གླེགས་བམ་བཅས་གནང་རྒྱུའི་ཆེད་ཉེ་
གནས་དགེ་སློང་བརྩོན་འགྲུས་རྒྱ་མཚོ་རྫོང་བརྡ་མཛད་ཅིང་དགུན་མཚམས་འཆར་ཅན་
གྱི་རིང་དཔོན་སློབ་ཚང་མས་འཁོར་ལོ་སྡོམ་པའི་བསྙེན་སྒྲུབ་དང་ལམ་རིམ་གཉིས་ཀྱི་
ཉམས་བཞེས་ལ་བརྩོན་པར་བཞུགས་སོ། །
ཆུ་སྟག་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་མཛད། དུས་དེར་
ཉེ་གནས་ཀྱིས་ཀྱང་སྐྱེས་རབས་འགྲེལ་ཆེན་གྱི་གླེགས་བམ་བདག་ཅག་ལ་འགྲོད་པར་
བལྟ་རྟོག་ཞིབ་ཏུ་བགྱིས་པས་རྩ་བའི་གཞུང་བརྗོད་བྱ་རྒྱ་ཆེ་ལ་གཏིང་ཟབ་པས་རྟོགས་
དཀའ་བ་དང་། རྗོད་བྱེད་ཀྱི་ཚིག་བརླིང་ཞིང་སྙན་ངག་གི་རྒྱན་ཕུན་སུམ་ཚོགས་པས་མ་
སྙན་ངག་གི་གཞུང་ཀུན་གྱི་ཕྱི་མོ་ལྟ་བུར་སོང་གཤིས་འགྲེལ་བྱེད་སྔ་མ་རྣམས་ཀྱིས་ཀྱང་
གཞུང་དོན་དཔྱིས་ཕྱིན་པར་སྨྲ་བ་ལ་བློ་གྲོས་ཀྱི་སྣང་བ་ཕྱོགས་རེ་བར་གྱུར་ཏེ་ཇི་ལྟ་བ་
བཞིན་འགྲེལ་མ་ནུས་པ་དག་ཀྱང་འགྲེལ་ཆེན་འདི་ཉིད་ཀྱིས་སློབ་དཔོན་དཔའ་བོའི་
དགོངས་པ་ཇི་ལྟ་བ་བཞིན་གསལ་བར་མཛད་འདུག་པས་ཚུལ་འདི་ལ་ཤིང་རྟ་ཆེན་
པོ་(༡༢༨ན) ཁོ་ནར་ངེས་ཤིང་། མཁས་ཤིང་གྲུབ་པའི་ཡོན་ཏན་ལ་དད་པ་ལྷག་པར་འཕེལ་
ཏེ་རྗེས་སུ་འཛིན་དགོས་པའི་སྨོན་ཚིག་དང་བཅས་ལེགས་སོའི་སྐྱེས་ཕུལ་བ་དང་། རྗེ་ལྕང་
སྐྱ་རིན་པོ་ཆེ་ནས་ཀྱང་བླ་མ་འདི་ཉིད་འཇམ་མགོན་བསྟན་པའི་སྲོག་ཤིང་གཅིག་པུར་
ཞབས་པད་བརྟན་དགོས་པའི་དྲང་སྲོང་གི་བདེན་ཚིག་རྨད་དུ་བྱུང་བའི་བཀའ་ཤོག་དང༌།
རིན་ཆེན་དང་པོའི་ཁམས་ལས་གྲུབ་བའི་ཞིང་ཁམས་རྒྱ་མཚོའི་བཀོད་པ་གནང་བ་རྣམས་
ཀྱང་ཉེ་གནས་ཕྱིར་འཁོར་གྱིས་ཕུལ་བས་དགྱེས་བཞིན་བཞེས། དཔྱིད་ཆོས་སུ་ལམ་རིམ་
- 178

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བཞི་པ། ༼ཀ༽
གྱི་འཆད་ཉན་སྔར་བཞིན་གྱི་ཐོག་འགྲེལ་པ་བཞི་སྦྲགས་ལེའུ་བཅུ་གསུམ་པ་མན་གྱི་ཟབ་
བཤད་རྣམས་རྒྱས་པར་སྩལ། གཞན་ཡང་ཉེ་གནས་བརྩོན་འགྲུས་རྒྱ་མཚོ་སོགས་དོན་
གཉེར་ཅན་འགའ་ཞིག་ལ་དྲིལ་བུ་ལུས་དཀྱིལ་གྱི་དབང་དང་། དིང་རི་ཞལ་བྱང་བསོད་
ནམས་དར་རྒྱས་དང་མེ་མོ་འབའ་རོ་བ་མགོན་པོ་གསུམ་དར་སོགས་དད་ལྡན་མང་པོ་སྲིད་
འབྱོར་ལ་སྙིང་པོ་བླངས་པ་དོན་ཡོད་པར་མཛད་ཅིང་། སོ་སོའི་རེ་བ་འབྲས་ལྡན་དུ་འགྱུར་
བའི་ཐུགས་སྨོན་བདེན་ཚིག་གི་མཚམས་སྦྱོར་གནད་སྨིན་དང་འདོད་ཆོས་མན་ངག་གི་
རིམ་པ་ཡང་ཅི་རིགས་པ་སྩལ་ཏེ་ཕྱོགས་དེའི་སྐྱེ་འགྲོ་ཡོངས་ཀྱི་ཉེར་འཚོའི་གཞི་གཅིག་པུར་
འཇམ་མགོན་སྙན་བརྒྱུད་ཀྱི་བཤད་སྒྲུབ་(༡༢༨བ)རྐང་ཚུགས་པར་མཛད་དོ། །སྨྲས་པ།
རྒྱ་བོད་མཁས་གྲུབ་མང་པོས་ཉེར་བསྟེན་ཅིང་། །མཐོང་ཆོས་བདེ་བའི་འབྲས་བུ་བརྙེས་
པའི་སར། །རྣམ་དག་ཁྲིམས་ལྡན་འདུས་པའི་སྡེ་ཆེན་པོ། །བགྲང་ཡས་སྐྱེ་དགུའི་བསོད་
ནམས་ཞིང་དུ་བསྐྲུན། །གང་གི་མཁྱེན་པ་མཁའ་ལྟར་ཡངས་པ་ལ། །ཐུགས་རྗེའི་ཆུ་འཛིན་
གསར་ པ་ རབ་བཀོད་དེ། །ཚངས་ པའི་ མགྲིན་རྔ་འཁྲོལ་བའི་ གསུང་དབྱངས་ཀྱིས། །
ལེགས་བཤད་བདུད་རྩིའི་ཟིལ་མངར་ཆར་དུ་བསྙིལ། །ངེས་འབྱུང་བྱང་ཆུབ་སེམས་ཀྱི་
ལྗོན་པ་ལ། །ཡང་དག་རྟེན་འབྲེལ་ཟབ་མོའི་ལོ་འདབ་རྒྱས། །རིམ་གཉིས་ལམ་གྱི་འབྲས་
བུ་མངོན་དུད་པས། །སྐལ་ལྡན་སྐྱེ་དགུའི་རེ་བ་ཅི་ཡང་གྲུབ། །དཔལ་ལྡན་བླ་མ་རིགས་
དང་དཀྱིལ་འཁོར་རྒྱ་མཚོའི་མངའ་བདག་བཀའ་དྲིན་གསུམ་ལྡན་ཡོངས་འཛིན་པཎྜི་ཏ་
ཆེན་པོ་རྗེ་བཙུན་ཡེ་ཤེས་རྒྱལ་མཚན་དཔལ་བཟང་པོའི་སྐུ་གསུང་ཐུགས་ཀྱི་རྟོགས་པ་
བརྗོད་པ་ཐུབ་བསྟན་པདྨོ་འབྱེད་ པའི་ཉིན་བྱེད་ཅེས་བྱ་བ་ལས། ཡུལ་བལ་བོད་ ཀྱི་
མཚམས་སུ་བསྟན་འགྲོའི་དོན་རྒྱ་ཆེན་པོ་མཛད་པའི་རྟོགས་བརྗོད་དེ་སྐབས་བཞི་པའོ
- 179 -

རྒྱལ་དབང་འཇམ་དཔལ་རྒྱ་མཚོས་མཛད།
གངས་ཅན་འགྲོ་བའི་བླ་མ་རྒྱལ་དབང་འཇམ་དཔལ་རྒྱ་མཚོའི་
ཡོངས་འཛིན་དུ་བྱོན་པའི་སྐོར།
དེ་ནས་བདག་ཅག་གི་བསམ་པར་བསྟན་པའི་སྲོག་ཤིང་པཎ་ཆེན་ཐམས་ཅད་
མཁྱེན་ པ་ ཡང་ དབང་ ཕྱོགས་ སུ་ཞབས་ པད་མ་ བརྟན་ཅིང་། གངས་ཅན་ གྱི་ ལྗོངས་
འདིར་བཤད་སྒྲུབ་གཉིས་ཀྱི་སྒོ་ནས་(༡༢༩ན)བསྟན་པ་འཛིན་སྤེལ་ནུས་པའི་མཁས་
གྲུབ་གཉིས་ལྡན་གྱི་བླ་མ་ཉིན་མོའི་སྐར་མ་ལྟར་ཤིན་ཏུ་དཀོན་པར་མ་ཟད། ཡོངས་
འཛིན་ཁྲི་ཆེན་བློ་བཟང་བསྟན་པ་ཡང་སྐུ་འཚོ་གཞེས་མ་བྱུང་བར་བརྟེན། དམ་པ་འདི་
ཉིད་ཀྱི་མཁས་བཙུན་བཟང་པོའི་ཡོན་ཏན་ལ་སྔ་མོ་ནས་དད་དེ་མདོ་སྔགས་ཀྱི་ཆོས་
ཚུལ་རྣམས་ཞུ་འདོད་ནར་མར་ཡོད་ཀྱང་རྐྱེན་སྣ་ཚོགས་པས་འགྲིག་པ་ཞིག་མ་བྱུང་
ཞིང་། ད་ལམ་གྱི་ཆར་ཡོངས་འཛིན་གྱི་གོ་སར་བཀུར་ཏེ་སྲི་ཞུ་བླ་ན་མེད་པས་མཆོད་ན་
རང་གི་སློབ་སྦྱོང་དང་། གདན་ས་གསུམ་གྱིས་གཙོས་ཕྱོགས་འདིའི་གྲོལ་བ་དོན་གཉེར་
ཅན་མང་པོར་ཕན་པ་ཆེ་ཞིང་། འཇམ་མགོན་བླ་མའི་བསྟན་པའི་ཞབས་འདེགས་
སུའང་འགྱུར་བར་བསམས་ཏེ། ལྷ་རྫ་ས་ནང་མཛོད། གོས་ཡུག །སྨན་ཡུག་བཅས་ཕུལ་
ནས། བདག་གི་མཚན་ཉིད་སློབ་སྦྱོང་གི་རིམ་པ་རྣམས་རགས་རིམ་གྲུབ་ཁུལ་ལགས་
། ད་ལམ་ཡོངས་
མན་ངག་རྣམས་བླ་མ་ཉིད་ལ་ཞུ་འདུན་ནར་མར་ཡོད་པ་བཅས
ཤིང་། 
འཛིན་གྱི་གོ་སར་ཞབས་བསྐྱོད་ཐུབ་པ་ཞིག་དགོས་ཚུལ་གྱི་ཞུ་འཕྲིན་ཕུལ་ཡང་། བླ་མ་
འདི་ཉིད་སྐུ་གཞོན་ནུ་ནས་དབེན་པའི་རི་སུལ་དུ་ རྗེ་ མི་ལ་ལྟ་བུའི་བྱ་བྲལ་གྱི་བརྟུལ་
ཞུགས་བཟུང་སྟེ་ཆེན་པོའི་གོ་ས་ལ་གཏིང་ནས་མི་དགྱེས་པས། སྐབས་འདིར་ཡང་རྗེ་
- 180 -

ཡུངསཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
(༡༢༩བ)རང་ཉིད་ནས་མདོ་སྔགས་གྱི་གཞུང་ལ་ཐོས་རྒྱ་ཆུང་བར་མ་ཟད། སྐུ་ན་མཐོ་
བ་དང་རིགས་རུས་ཆོ་འབྲང་གང་ས་ནས་བླ་ཆེན་གྱི་གོ་སར་འོས་པ་མིན་པས་དགོངས་
པ་དགོས་ཚུལ་གྱི་བཀའ་ལན་ཕེབས་ཀྱང་སླར་ཡང་དམ་པ་ཁྱེད་ཡོངས་འཛིན་གྱི་གོ་
སར་བཀུར་རྒྱུ་བདག་ཅག་རང་གི་བློ་མོས་རྩེ་གཅིག་པའི་དོན་གོང་མ་ཆེན་པོའི་གསེར་
སྙན་དུའང་སྒྲོན་ཚར་བར་མ་ཟད། ཕྱོགས་འདིར་ཕེབས་ཐུབ་ན་གྲྭ་ས་ཆེན་པོ་རྣམས་ཀྱི་
བློ་གསལ་དོན་གཉེར་ཅན་རྣམས་ཀྱང་པདྨོ་ཆུ་དང་ཕྲད་པ་བཞིན་དུ་ཡོན་ཏན་ལ་སྐྱེད་
དྲག་པར་འགྱུར་བ་གདོན་མི་ཟ་བས་ངེས་པར་འབྱོན་དགོས་ཚུལ་གྱི་ཞུ་འཕྲིན་ཕུལ་
ཞིང་། ཐུགས་མཁོའི་གསོལ་ཆས་དང་ཆིབས་ཁལ་སོགས་ཚང་མ་གཞུང་གནས་ནས་གྲ་
སྒྲིགས་ཏེ་ཕེབས་བསུར་ རྩེ་དྲུང་སྐལ་བཟང་ཆོས་གྲགས་ངོ་གཡོག་རྫོང་བརྡ་བགྱིས་
པར། རྗེ་ཉིད་དབེན་པའི་རི་སུལ་དུ་དྲང་སྲོང་གི་སྤྱོད་ཚུལ་ལ་གནས་ཏེ་ཐུགས་དམ་ལ་
རྩེ་གཅིག་ཏུ་བཞུགས་པས་ཉམས་བཞེས་ཀྱི་རིམ་པ་བསྟར་མ་རྣམས་ཆག་ཆེ་ཞིང་། སྐུ་
ན་ཤིན་ཏུ་སྨིན་པས་སྐུ་ངལ་ཆེ་བ་མངོན་སུམ་དུ་གྲུབ་ཀྱང་། བདག་ཉིད་ཆེན་པོ་རྣམས་
ནི་བསྟན་པ་དང་སེམས་ཅན་གྱི་དོན་དུ་འགྱུར་ན་རབ་ཏུ་མི་སྡུག་པའི་གནས་དག་ཏུའང་
ཚ་བས་གདུངས་པའི་གླང་ཆེན་པད་མཚོར་འཇུག་པ་བཞིན་དུ་སྤྲོ་བར་(༡༣༠ན)འགྱུར་
བས་ན། སྐབས་འདིར་ཡང་འབྲོམ་ཆོས་ཀྱི་རྒྱལ་པོས་དཔལ་ལྡན་ལྷ་གཅིག་དི་པཾ་ཀ་ར་
བོད་སྤྱིའི་མགོན་དུ་སྤྱན་དྲངས་པ་ཇི་ལྟ་བར། བདག་གི་རེ་བ་འབྲས་ལྡན་དུ་མཛད་
པའི་ཕྱིར་ཕྱོགས་འདིའི་སྐྱེ་འགྲོའི་མགོན་དུ་ཞབས་ཀྱི་པདྨོ་བསྐྱོད་པ་ལ་མངོན་དུ་ཕྱོགས་
པར་གྱུར་ཏོ། །
དེའི་ཚེ་ཕྱོགས་དེའི་མི་མ་ཡིན་རྣམས་དང་ས་ཆུ་ལ་སོགས་པའི་འབྱུང་བ་ཆེན་པོ་
རྣམས་ཀྱང་མྱ་ངན་གྱིས་གདུངས་པའི་རྣམ་འགྱུར་དུ་སྔོན་མེད་པའི་རླུང་ཤིན་ཏུ་ཉམ་ང་
- 181 -

རྒྱལ་དབང་འཇམ་དཔལ་རྒྱ་མཚོས་མཛད།
བ་དང༌། རིའི་ཁོང་ནས་དུད་མོའི་སྒྲ་འདོན་པ་དང་། འབབ་ཆུའི་རྒྱུན་རྣམས་ཀྱང་དྭངས་
པའི་རང་བཞིན་སྤངས་ཏེ་དྲག་ཏུ་འཁྲུགས་པ་དང༌། ལོ་ཏོག་ལ་སྦྲང་བུ་མ་རུངས་པས་
གཙེ་བ་སོགས་ལྟས་རྩུབ་པ་བྱུང་བ་ན་སྒྲུབ་སྡེ་ཁག་གི་སྤོང་བ་པ་རྣམས་དང་། ཕྱོགས་
དེའི་སྐྱེ་བོ་ཐམས་ཅད་རྗེ་ཉིད་དབུས་གཙང་དུ་ཕེབས་ནས་སླར་ཕྱིར་ཕེབས་རྒྱུ་མ་བྱུང་
དོགས་པའི་མྱ་ངན་གྱི་ བློ་བགས་འཁུམས་ཏེ་། རྗེ་བླ་མ་ཉིད་སླར་ཡང་ཕྱོགས་འདིར་
མྱུར་དུ་ཕེབས་དགོས་པའི་རྒྱུ་མཚན་གསོལ་བ་དང་། ཞལ་མཇལ་བ་དང༌། གསུང་གི་
བཀའ་སློབ་ཞུ་བའི་ཕྱིར་འདུས་པ་རྣམས་འཕྲལ་ཕུགས་སུ་དགེ་བའི་བཀའ་དང་ སྐྱེ་
འཕྲེང་ཐམས་ཅད་དུ་རྗེས་སུ་འཛིན་པའི་ཞལ་བཞེས་བཟང་པོ་ཡང་སྩལ། ཁྱད་པར་
ཆོས་གྲྭ་ཆེན་པོའི་ཁྲི་ལ་ཕེབས་ཏེ་(༡༣༠བ)སྤོང་བ་པ་རྣམས་ལ་བཀའ་སློབ་སྩལ་བ་ནི།
འོ་བན་རྒན་ང་དབེན་པའི་གནས་ནས་དབུས་གཙང་དུ་འགྲོ་དགོས་པ་འདི་བཞིན་མར་
གྱི་དཀྱིལ་ནས་སྤུ་བཏོན་པ་བཞིན་སེམས་བག་འཚེར་བའི་རང་བཞིན་དུ་འདུག་ཀྱང༌།
རྒྱལ་བ་མཆོག་གི་བཀའ་བཟློག་དཀའ་བ་རི་གཟར་གྱི་རྦབ་དང་མཚུངས་པར་མ་ཟད།
སྐུ་ཞབས་འདི་ཉིད་བསྟན་འགྲོ་ཐམས་ཅད་ཀྱི་བླ་མར་སོང་བས། རང་གི་ཐོབ་པའི་མན་
ངག་རྣམས་བསྟན་པའི་བདག་པོ་ལ་འབུལ་ཐུབ་ན་བསྟན་འགྲོའི་དོན་རླབས་པོ་ཆེར་
འགྱུར་པས་ན་ཚོད་སྨིན་པ་དང་ལམ་གྱི་ངལ་བ་ཁྱད་དུ་བསད་ནས་འགྲོ་དགོས་པར་
སྣང་། འོན་ཀྱང་ཁོ་བོ་ཆུང་དུས་ནས་རི་ལ་བསྡད་པར་སོང་གཤིས་ཆེན་པོའི་གོ་ས་དང་
མི་མང་གི་འདུ་འགོད་ལ་གཏིང་ནས་མི་དགའ་བས་ལོ་གསུམ་མ་འགྱངས་པར་འཁོར་
ཏེ་ཆོས་ཀྱི་ཁྲི་ཐོག་འདི་ནས་བྱང་ཆུབ་ལམ་རིམ་དང་དཔལ་ལྡན་འདུས་པའི་འཆད་
སྤེལ་རྒྱ་ཆེར་བྱེད་པའི་འདུན་པ་ཐུན་མོང་མ་ཡིན་པ་ཡོད། ཁྱེད་ཅག་འདིར་བཞུགས་པ་
རྣམས་ནས་ཀྱང་ཁོ་བོ་མ་འཁོར་རིང་འདུལ་བའི་ཀུན་སྤྱོད་གཙང་མ་ལ་གནས་ཏེ། བྱང་
- 182 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཆུབ་ལམ་རིམ་དང་བདེ་གསང་འཇིགས་གསུམ་ཡ་མ་བྲལ་བའི་ཉམས་ལེན་ལ་བརྩོན་
དགོས། ཕོ་རྒོད་མདོག་དང༌། བང་མགྱོགས་མདོག་ལ་ཁོ་བོ་མི་དགའ། སྙོམས་
(༡༣༡ན） ཆུང་སྡོད་མཁས་ཀྱིས་སྒྲུབ་སྡེའི་སྒྲིགས་ལམ་ཕྲ་རགས་ལ་ཉམས་ལེན་གཙོ་
བོར་བྱས་ན་གཏིང་ནས་མགུ་བ་ཡིན། དེ་ལྟར་བྱས་ན་རང་རེ་བླ་སློབ་ཚང་མའི་འདོད་
དོན་ཡང་ངེས་པར་འགྲུབ་པས་བགྲེས་གཞོན་ཐམས་ཅད་ཀྱིས་དོན་དེའི་སྤང་བླངས་
ཚུལ་བཞིན་དུ་མཛད་པར་ཞུ་ཞེས་ཞལ་གདམས་མཛད། དེ་ནས་ཕེབས་བསུ་རྣམས་
ཀྱང་འབྱོར་ཏེ་ཕྱོགས་འདིའི་སྐྱེ་འགྲོའི་མགོན་དུ་ཆིབས་བསྐྱོད་པ་སྐབས་སུ་བབས་པ་
ན་བསམ་གཏན་གླིང་གི་རྟེན་རྣམས་དང་། གྲུབ་པའི་དབང་ཕྱུག་བློ་བཟང་རྣམ་རྒྱལ་གྱི་
སྐུ་གདུང་རིན་པོ་ཆེ་བཅས་ལ་མཆོད་འབུལ་དང་། ཐུགས་སྨོན་རྒྱ་ཆེར་མཛད་དེ་ཟླ་བ་
བཞི་པའི་ཚེས་ཉེར་གཅིག་ལ་འཁོར་འདུལ་བ་འཛིན་པ་བཅུ་ཕྲག་གཅིག་གི་ཚོགས་
དང་བཅས་པ་ཕྱག་བཏེག་པར་གྱུར་ཏོ། །
དེའི་ཚེ་གློ་བུར་དུ་འདབ་ཆགས་ངུར་བ་ཁྱོ་ཤུག་གཉིས་བྱུང་སྟེ་གཡས་ཕྱོགས་སུ་
ལན་གསུམ་བསྐོར་ནས་ལྷ་དང་བཅས་པའི་མཆོད་སྡོང་ཆེན་པོ་ཁྱེད་གང་དུ་གཤེགས་
པའི་ ལམ་བདེ་བ་ནི་འདི་ནའོ་ཞེས་ མཚོན་ པའི་ བརྡ་དང་ བཅས་ སྒྲུབ་ གནས་ནས་
འཕགས་པ་ལྷ་ཁང་གི་བར་ཕེབས་ལམ་གྱི་སྣེ་ནས་བསུས་ཤིང་འདུད་པའི་ཚུལ་གྱི་རྣམ་
འགྱུར་ཡང་མང་དུ་བསྟན་ཏོ། །ཚུལ་འདི་ནི་འཕགས་མཆོག་འཇིག་རྟེན་དབང་ཕྱུག་གི་
ཞིང་འདིར་སྲིད་པ་གསུམ་གྱི་(༡༣༡བ)འདྲེན་པ་བླ་ན་མེད་པ་འདི་ཉིད་བསྟན་འགྲོའི་
མགོན་དུ་ཕེབས་ན། བདག་ཅག་ཕྱོགས་འདིའི་རྫུ་འཕྲུལ་ལ་དབང་འབྱོར་བའི་སེམས་
དཔའ་ཆེན་པོ་རྣམས་དང་། བོད་ཁམས་སྐྱོང་བའི་ལྷ་ཀླུ་རྣམས་ཀྱི་བསུ་བ་བྱ་བའི་འོས་སོ་
ཞེས་མཚོན་པ་ལྟ་བུར་གྱུར་ཏོ། །དེ་ནས་འཕགས་པ་ཝ་ཏི་བཟང་པོར་སྣ་ལྔའི་སྟོང་
- 183 -

འཇུལ་དརྒྱལ་དབང་འཇམ་དཔལ་རྒྱ་མཚོས་མཛད།
མཆོད་དང་། སྙན་ཤལ་སོགས་མཆོད་པའི་བྱེ་བྲག་མང་པོས་མཆོད་ཅིང་བསྟན་པ་རྒྱས་
པའི་ཐུགས་སྨོན་དང་དར་གླིང་མཁན་ཟུར་སོགས་དད་ལྡན་མང་པོ་ལ་དགའ་ལྡན་ལྟ་
བརྒྱ་མའི་འཁྲིད་ཀྱང་སྩལ། དེ་ནས་ཕྱག་བཏེག་པས་ནམ་མཁའ་ཤིན་ཏུ་དྭངས་པ་ལ་
འཇའ་འོད་ཀྱི་གུར་ཕུབ་ཅིང་། ཁྱད་པར་རི་བོ་དཔལ་འབར་གྱི་རྩེ་ནས་ཁ་དོག་སྣ་ལྔའི་
འཇའ་ཞིག་རྗེ་འདིའི་ཆིབས་སྣར་ཟུག་པས་མདུན་བསུས་ཤིང་། དཔལ་འབར་གྱི་ཐད་
ཡོལ་ནས་ཀྱང་འཇའ་དེ་ཉིད་ཀྱིས་ཕྱི་བཞིན་རྫོང་དཀར་བར་སྐྱེལ་བ་ཞིག་བྱུང་འདུག་
པ། དེའི་ཚེ་ རྗེ་ཉིད་ལ་སངས་རྒྱས་བྱང་སེམས་མང་པོས་ཞལ་གཟིགས་ཤིང་གསུང་གི་
སྣང་བ་སྩལ་བ་དང་། ཡུལ་དེའི་དཀར་ཕྱོགས་སྐྱོང་བའི་ལྷ་ཀླུ་རྣམས་ཀྱིས་ཀྱང་མཆོད་
ཅིང་སྡོང་གྲོགས་ཚུལ་བཞིན་དུ་བསྒྲུབ་པར་དམ་བཅས་པའི་ལྟས་ཁྱད་པར་ཅན་ཞིག་
Aབྱུང་བ་ཡིན་འདུག་ཀྱང་རྗེ་ཉིད་ཐུགས་སྒམ་པས་སྐབས་དེར་རྒྱུ་མཚན་|
 (༡༣ ༢ན)ནི་
གསུང་དུ་མ་བཞེད་ཅིང་། ཕྱིས་ཁོ་བོ་སྐྱིད་གྲོང་དུ་ལོ་གསུམ་ནས་འཁོར་བ་བྱེད་སྙམ་པ་
ཡིན་ཏེ། དུས་དེའི་ལྟས་དེ་རྣམས་འདོད་ཐོག་དུ་མ་སོང་བ་འདིའི་ལྟས་སུ་འདུག་ཅེས་པ་
ཙམ་ཞིག་ཞམ་འབྲིང་པ་དག་ལ་དངོས་སུ་གསུང་འདུག་གོ ། །
དེ་ནས་རིམ་གྱིས་དཔལ་ཁུད་དུ་ཕེབས། དེར་རྡོ་རིང་ནས་ཕེབས་བྱམས་དྲེའུ་
དང་བཅས་པ། པད་ཚལ་བའི་ཆིབས་བསུ་བཅས་འབྱོར། དེ་ནས་རིམ་གྱི་སྨན་ཁབ་
སྟོད་སྨད། ཕུ་རེ་ཁང་དཀར་བ་དང་གནས་བརྟན་པ། མགུར་ནུབ། འདོགས་ཆོད་འབར་
བྱང་། ཤེ་སྤེ་ལྡིང་དཔོན། དིང་རི་ཞལ་བྱང་། མེ་མོ་འབའ་རོ་བ་སོགས་ཕྱོགས་དེའི་དད་
ལྡན་རྣམས་ཀྱིས་རང་རང་གི་ཁྱིམ་དུ་སྤྱན་དྲངས་ཏེ་མཆོད་ཅིང་བསྙེན་བཀུར་བ་རྣམས་
ཀྱང་དོན་དང་ལྡན་པར་མཛད། དེ་ནས་ཤེལ་ཆོས་པས་གསོལ་བ་བཏབ་པ་བཞིན་
དགོན་གནས་སུ་ཕེབས་ཏེ་ཚད་མ་རྣམ་འགྲེལ་བྱང་ཆུབ་ལམ་རིམ་དང་སྦྱར་བའི་ཟབ་
- 184 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
བཤད་དང་། དཀའ་ཆེན་བློ་བཟང་བསྟན་འཛིན་སོགས་ལ་བསྙེན་རྫོགས་ ཀྱང་སྩལ།
དེ་ནས་རྫོང་སྡོད་ཐུན་མོང་གི་གསོལ་བ་བཏབ་པ་བཞིན། ཀླུ་སྡིངས་སུ་ཕེབས་། སེར་
སྐྱ་མང་པོར་ཚེ་དབང་དང་ཡིག་དྲུག་གི་བཟླས་ལུང་ཡང་སྩལ། དེ་ནས་ལྕེ་སྦུག་པ་དང་
ལོ་ལོ་བྱང་སྒོ་བ་སོགས་ཀྱིས་གདན་དྲངས་པ་དོན་ལྡན་དུ་མཛད་དེ་(༡༣ ༢བ)རིམ་གྱི་
ལྷ་རྩེ་ཆོས་སྡེར་ཕེབས། དེར་ལམ་རིམ་ཆེན་མོའི་བཤད་ལུང་གི་དབུ་ཚུགས་ཙམ་དང་
སེམས་བསྐྱེད། ཕུན་གླིང་དུ་མངོན་རྟོགས་རྒྱན་གྱི་གཞུང་བཤད་དང་དོན་གཉེར་ཅན་
མང་པོར་བསྙེན་རྫོགས། ཤེལ་དཀར་ཡེ་ཤེས་བཀྲ་ཤིས་ལ་དགེ་ཚུལ། གངས་ཅན་
ཆོས་འཕེལ་དུ་ རྗེ་ཙོང་ཁ་པ་ཆེན་པོའི་ སྐུ་བརྙན་ རིན་པོ་ཆེར་སྙན་ཤལ་དང་མཆོད་
འབུལ་གྱི་ཐོག་རྗེ་རང་ཉིད་ཀྱི་མཛད་པ་ཆེ་ཕྲ་རྣམས་རྗེ་བླ་མའི་བསྟན་པའི་ཞབས་
འདེགས་སུ་འགྱུར་བའི་ཐུགས་སྨོན། འདུས་ཚོགས་ལ་དགའ་ལྡན་ལྷ་བརྒྱ་མའི་འཁྲིད།
བཀྲ་ཤིས་ལྷུན་པོར་རྗེ་གོང་མ་རྣམས་ཀྱི་སྐུ་གདུང་རིན་པོ་ཆེར་སྣ་ལྔའི་སྙན་ཤལ་དང་
མཆོད་འབུལ་རྒྱས་པ། སྒྲུབ་བྱ་སུམ་ཅུ་སྐོར་ལ་བསྙེན་རྫོགས་དང་། ཡབ་དཔལ་ལྡན་
དོན་གྲུབ་སོགས་དོན་གཉེར་ཅན་རྣམས་ལ་དགའ་ལྡན་ལྷ་བརྒྱ་མའི་འཁྲིད་སེམས་
བསྐྱེད་དང་བཅས་པ། པད་ཚལ་དུ་ངོ་མ་རྣམས་ལ་གྲུབ་རྒྱལ་ལུགས་ཀྱི་ཚེ་དབང་དང་།
འབི་ལུང་བླ་གྲྭ །བསམ་སྡིངས་བཅས་ཀྱི་དགེ་འདུན་རྣམས་ལ་ལམ་རིམ་གྱི་འཁྲིད།
མཚན་སྒྲོག་ཏུ་དགའ་ལྡན་ལྷ་བརྒྱ་མའི་འཁྲིད་དང༌། དོན་གཉེར་ཅན་རྣམས་ལ་རབ་
བྱུང་བསྙེན་རྫོགས་ཀྱི་སྡོམ་པ་ཡང་སྩལ། དེ་ནས་ཕྱག་བཏེག་སྟེ་ལམ་བར་གྱི་སེར་སྐྱ་
མཐའ་དག་ལ་དམ་ཆོས་བདུད་རྩིའི་(༡ ༣ ༣
 ༣ན)དགའ་སྟོན་བཀྱེ་བཞིན་དུ་ཆིབས་བསྐྱོད་
པས། ཕྱོགས་འདིའི་སྐལ་བཟང་དོན་གཉེར་ཅན་རྣམས་དགའ་ཞིང་མགུ་སྟེ། ཨེ་མ།
བདག་ཅག་རྣམས་ནི་འཁོར་བ་སྡུག་བསྔལ་གྱི་རྒྱ་མཚོ་ལས་སྒྲོལ་བའི་དེད་དཔོན་དང་
- 185 -

རྒྱལ་དབང་འཇམ་དཔལ་རྒྱ་མཚོས་མཛད།
བཅས་སོ། །མཐོ་རིས་དང་ཐར་པའི་ལམ་སྟོན་པའི་བཤེས་ གཉེན་དང་བཅས་སོ། །
འདི་ཕྱི་བར་དོའི་གནས་སྐབས་ཐམས་ཅད་དུ་སྐྱོབ་པའི་མགོན་སྐྱབས་དང་བཅས་སོ། །
ཞེས་དགའ་བའི་ཅ་ཅོ་འབྲུག་ལྟར་སྒྲོག་ཅིང་། རྗེ་འདིའི་ཞལ་གྱི་དཀྱིལ་འཁོར་མཇལ་
བ་དང་། གསུང་གི་བདུད་རྩི་མྱང་བ་ལ་རིངས་པའི་ཚུལ་གྱིས་རྒྱང་རིང་པོའི་བར་ནས་
བསུ་ཞིང་ཕྱག་འཚལ་བ་དང༌། མཆོད་ཅིང་བསྙེན་བཀུར་བ་མང་དུ་བྱུང་བ་དག་གི་རེ་
བ་རྣམས་དེ་དེ་བཞིན་དུ་བསྐོང་བཞིན་པར་སྐྱེད་ཚལ་ཀླུ་སྡིངས་སུ་ཕྱག་ཕེབས་སོ། །
དེའི་ཚེ་རྗེ་ཉིད་ལ་རེ་ཞིང་ལྟོས་པའི་གདུལ་བྱ་གྲངས་མེད་པ་འདུས་པ་དག་གི་
རེ་བ་རྣམས་ཇི་བཞིན་དུ་བསྐང་ནས་ཆོས་ཀྱི་གཏམ་བཟང་པོས་ཡིད་འདུན་པར་མཛད་
ཅིང་། བདག་ཅག་ནས་ཀྱང་རྗེ་ཉིད་སྐུ་ན་སྨིན་པར་མ་ཟད། ས་ཐག་རིང་པོ་ནས་ཆིབས་
བསྐྱོད་པས་སྐུ་ངལ་གྱི་རིགས་བྱུང་མེད་ལས་ཆེ་ཞེས་སྙུན་འདྲིའི་མཚམས་ཞུ་དང་ཇ་ཞུ་
བཅས་བསྟར་བར་དགྱེས་པ་ཆེན་པོ་མཛད། དེ་ཡང་སྤྱིར་བླ་མ་འདི་ཉིད་མཁས་བཙུན་
བཟང་པོའི་ཡོན་ཏན་གྱི་གྲགས་པས་འཛིན་མའི་ཁྱོན་ཀུན་ཁྱབ་(༡༣༣བ)ཅིང་། ཁྱད་
པར་བདག་ཅག་གིས་བསྟེན་བྱའི་བཤེས་གཉེན་དུ་བཀུར་ཏེ་མདོ་སྔགས་ཀྱི་ཆོས་ཚུལ་
རྣམས་རིམ་ཞུ་བྱེད་རྒྱུར་སོང་གཤིས། དགེ་བའི་བཤེས་གཉེན་ལ་མཆོད་ཅིང་བསྙེན་
བཀུར་བ་ནི་ལེགས་ཚོགས་ཀྱི་རྩ་བར་གོ་སྟེ། གཞུང་གནས་ནས་རྟ་ཐབས་ཀྱི་བསུ་བ་
སོགས་བཟོས་གོ་ཚད་མེད་པས་མཆོད་པ་ནི་ལྷ་བླ་མ་ཁུ་དཔོན་གྱིས་དཔལ་ལྷ་གཅིག་
དཱི་པཾ་ཀ་ར་སྤྱན་དྲངས་ཏེ་མཆོད་པ་དང་ཚུལ་མཚུངས་པར་གྱུར་ཏོ། ། །
དེ་ན་ཟླ་བ་དྲུག་པའི་ཚེས་གཅིག་གི་ཉིན་ཕོ་བྲང་ཆེན་པོ་པོ་ཏ་ལའི་གཟིམས་ཆུང་བདེ་
བ་ཅན་དུ་ཞབས་ཀྱི་པདྨོ་བཀོད་དེ་ཞག་ཤས་སྐུ་ངལ་བསལ་བའི་ཆེད་བདེ་མཚམས་ཀྱི་
ཚུལ་དུ་བཞུགས། ཚེས་བཅུ་གསུམ་གཟའ་ཚེས་མཆོག་ཏུ་ཤིས་པའི་ཉིན་བསྟན་འཛིན་
- 186 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཐམས་ཅད་ཀྱི་གཙུག་ན་མངོན་པར་མཐོ་བ་ཡོངས་འཛིན་ཆོས་ཀྱི་རྒྱལ་པོར་མངའ་
གསོལ་ཏེ་མཆོད་པའི་བྱེ་བྲག་གིས་མཆོད་ནས། ཇི་ལྟར་ལྷ་བླ་མ་བྱང་ཆུབ་འོད་ཀྱིས་ཇོ་
བོ་རྗེ་ལ་བོད་ཀྱི་གདུལ་བྱ་རྣམས་ནས་མདོ་སྔགས་གཉིས་ཚ་གྲང་ལྟར་འགལ་འདུའི་
ཕུང་པོར་བཟུང་སྟེ་ལམ་ལོག་པར་ཞུགས་པ་རྣམས་ཡང་དག་པའི་ལམ་ལ་འཁྲིད་དུ་
གསོལ་ཞེས་གསོལ་བ་བཏབ་པ་ཇི་བཞིན་དུ། བདག་ཅག་ནས་ཀྱང་ཐོག་མར་ཡོན་ཏན་
ཐམས་ཅད་ཀྱི་གཞི་མ་འདུལ་བ་ལུང་སྡེ་བཞིའི་གནད་མ་ལུས་པ་གཅིག་ཏུ་བསྡུས་པ་
མཉམ་མེད་ཙོང་ཁ་པ་ཆེན་པོས་མཛད་པའི་(༡༣༤ན)འདུལ་བ་རྒྱ་མཚོའི་སྙིང་པོའི་
སྟེང་ནས་སྡོམ་པ་མ་ཐོབ་པ་ཐོབ་པའི་ཐབས། ཐོབ་པ་མི་ཉམས་པར་བསྲུང་བའི་ཐབས།
ཉམས་ན་ཕྱིར་བཅོས་པའི་ཐབས་ལ་སོགས་པ་འདུལ་བའི་བསླབ་བྱ་ཕྲ་རགས་མཐའ་
དག་གནང་དགོས་པར་གསོལ་བ་བཏབ་པས་དགྱེས་བཞིན་དུ་ཞལ་གྱིས་བཞེས་ཏེ་
བདག་དང་ནང་འཁོར་མཚན་ཉིད་དགེ་བཤེས་སོགས་དོན་གཉེར་ཅན་མང་པོར་འདུལ་
བའི་བཅས་མཚམས་ཕྲ་རགས་མ་ལུས་པར་སྩལ་ཅིང་། གཞན་ཡང་དོན་གཉེར་ཅན་
རྣམས་ལ་རང་རེ་རྣམས་ཀྱིས་ཉམས་སུ་བླང་བྱ་ཡོན་ཏན་ཐམས་ཅད་སྐྱེད་པའི་གཞི་མ་
ནི་སྡོམ་པ་གསུམ་གྱི་བཅས་མཚམས་འདི་ཡིན་པས་འདི་ལ་ཁ་ཞེ་མཚུངས་པའི་རྣམ་
པར་དག་པ་ཞིག་དགོས་ཞེས་དངོས་ཤུགས་གང་རུང་གི་སྒོ་ནས་བསླབ་ཁྲིམས་དག་པ་
ལ་གཙོ་བོར་འཁྲིད་པར་མཛད་པས། དེང་སང་གི་དུས་སུ་འདུལ་བའི་བཅས་ཁྲིམས་ཕྲ་
རགས་མཐའ་དག་ཉམས་ལེན་གྱི་སྙིང་པོར་བྱེད་པའི་ངུར་སྨྲིག་འཛིན་པས་འཛིན་མའི་
ཁྱོན་ཀུན་གང་བ་ལྟར་གྱུར་པ་ནི་རྗེ་བླ་མ་འདི་ཉིད་ཀྱི་བཀའ་དྲིན་ཁོ་ནར་སེམས་སོ། །
དེ་ལྟར་རིགས་བརྒྱའི་ཁྱབ་བདག་ཆོས་ཀྱི་རྒྱལ་པོ་ཆེན་པོར་མངའ་གསོལ་བ་ན་གདན་
ས་ཆེན་པོ་དཔལ་ལྡན་འབྲས་སྤུངས་ཀྱིས་གཙོས་ཕྱོགས་འདིའི་བླ་མ་སེར་མོ་བའི་རིགས་
- 187 -

རྒྱལ་དབང་འཇམ་དཔལ་རྒྱ་མཚོས་མཛད།
མང་ པོ་དང༌། སྡེ་དཔོན་ མི་ (༡༣༤བ)དྲག་ གི་ རིགས་ མཐའ་དག་གིས་ ལེགས་ སོའི་
མཆོད་སྤྲིན་གྱིས་མཆོད་ཅིང་། དཀར་ཕྱོགས་ལ་དགའ་བའི་ལྷ་ཀླུ་མཐུ་བོ་ཆེ་རྣམས་
ཀྱིས་ཀྱང་ད་ནི་འགྲོ་བ་ཀུན་གྱི་མགོན་གཅིག་པུ་ཆོས་ཀྱི་རྒྱལ་སྲིད་ལ་མངོན་པར་དབང་
བསྐུར་བས་ན་ཨེ་མ་སངས་རྒྱས་ཤཱཀྱ་ཐུབ་པའི་བསྟན་པའི་སྲོག་ཤིང་ནི་གཟོད་ཚུགས་
སོ་ཞེས་དགའ་བའི་ཅ་ཅོ་འབྲུག་ལྟར་བསྒྲགས་ཏེ་ལྷའི་མེ་ཏོག་གི་ཆར་དག་ཀྱང་མངོན་
པར་ཕབ་པ་དང་། ཡངས་པའི་ས་ཆེན་ཀུན་ལ་སྟོབས་ཀྱི་འཁོར་ལོས་བསྒྱུར་བ་འཇམ་
དབྱངས་གོང་མ་བདག་པོ་ཆེན་པོ་ཡང་ཐུགས་ཤིན་ཏུ་དགྱེས་ཏེ་ལེགས་སོའི་རྟེན་དང་
སྦྲགས་གསེར་གྱི་ལུང་ཕེབས་ནི་འདི་ལྟར། ཚེ་རིང་གནམ་གྱི་ཤེ་མོང་བཙན་པོས་འཛམ་
གླིང་ཡངས་པའི་ས་ཆེན་པོར་སྟོབས་ཀྱི་འཁོར་ལོས་བསྒྱུར་བ་ཧྲང་དེའི་བཀའ། དཀའ་
ཆེན་ཡེ་ཤེས་རྒྱལ་མཚན་ལ་ཕབ་པ། ད་ཆ་ཏཱ་ལའི་བླ་མའི་སྐུ་མདུན་དུ་ཆོས་སྟོན་པའི་བླ་
མར་འོས་པའི་རྒྱུ་མཚན་བོད་ན་ཡོད་པའི་ཨམ་བན་ནས་ཞུས་བྱུང་བ་ངོས་ཀྱང་ཐོས་མ་
ཐག་ནས་སྤྲོ་བ་རྒྱ་ཆེར་འཕེལ། ཁྱོད་ནི་ཆོས་ལ་གཞོལ་བའི་རྟོགས་ལྡན་གྱི་བླ་མ་ཆེན་
པོ་སློབ་གཉེར་ལ་ཧུར་ཐག་བསྐྱེད་པའི་གྲགས་པ་སྔ་མོ་ལྕང་སྐྱ་ཧུ་ཐོག་ཐུ་ནས་ཞུས་བྱུང་
བས་ངེད་ཀྱི་བློ་ལ་ཡོད། ད་ལམ་བདག་རྐྱེན་སྩལ་ནས་ཏཱ་ལའི་བླ་མའི་དགེ་རྒན་དུ་
བསྐོས་ཏེ་པཎྜི་ཏའི་ (༡༣༥ན) ཆོ་ལོ་གནང་བ་ཡིན། ཆོ་ལོ་གནང་བའི་རྟེན་འབྲེལ་གྱི་
བཀའི་གསེར་ཡིག་དང་། གསོལ་རས་སུ་རིན་པོ་ཆེའི་འཕྲེང་བ་གཅིག །གོས་ཆེན་ཡུག་
བཅོ་ལྔ། ཁ་བཏགས་ཆེ་བ་སུམ་ཅུ་བཅས་གནང་ཡོད། དཀའ་ཆེན་ཡེ་ཤེས་རྒྱལ་མཚན་
ཁྱོད་ནས་བདག་རྐྱེན་འདི་གུས་པས་དང་དུ་བླངས་ཏེ་ངེད་ཀྱི་དགོངས་པ་མཐར་ཐུག་
དང་མཐུན་པར་ཏཱ་ལའི་བླ་མ་ལ་ཆོས་སྟོན་པའི་དགེ་རྒན་ཡག་པོ་གྱིས། འབད་རྩོལ་
གྱིས། མ་ལྷོད་པ་གྱིས་ཞེས་ཆེད་དུ་བཀའ་ཕབ་པ་ཡིན་ཞེས་པའི་ཚིག་གིས་མངོན་པར་
- 188 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
བསྟོད་དེ་ཆོས་ཐམས་ཅད་ཀྱི་བདག་པོ་ངེས་པ་དོན་གྱི་པཎྜི་ཏ་ཆེན་པོར་མངོན་པར་
དབང་བསྐུར་བར་གྱུར་ཏོ། །
དེ་ནས་དབྱར་གྱི་རིང་པཎ་ཆེན་བསོད་ནམས་གྲགས་པའི་ཡིག་ཆའི་སྟེང་ནས་
འདུལ་བའི་གཞུང་བཤད་དང་ལག་ལེན་གྱི་གནད་རྣམས་མ་ལུས་པར་ཞུས་པས་བློ་
གྲོས་ཀྱི་ལུས་སྟོབས་དམ་ཆོས་ཀྱི་བདུད་རྩིས་གསོས་ཏེ་ཡོན་ཏན་སློབ་སྦྱོང་ལ་སྐྱེད་དྲག་
པ་བྱུང་ངོ༌། །གཞན་ཡང་རྗེ་འདི་ཉིད་ཕྱོགས་འདིར་གདན་འདྲེན་རྒྱུའི་དགོས་པའི་གཙོ་
བོ་ནི། དེང་སང་གི་དུས་སུ་བསྟན་པ་ཡོངས་རྫོགས་ཀྱི་གནད་ལ་མཁས་ཤིང་གྲུབ་པ་
བརྙེས་པའི་དགེ་བའི་བཤེས་གཉེན་ཉིན་ཕྱེད་གུང་ལ་བབས་པའི་རྒྱུ་སྐར་ལྟར་ཤིན་ཏུ་
དཀོན་པ་དང་། གཞུང་ལུགས་ཕྱོགས་རེ་བ་ཙམ་(༡༣༥བ)གྱི་འཆད་ཉན་བགྱིད་པ་རེ་
གཉིས་སྣང་ཡང་ཕྱོགས་ལྷུང་གི་དབང་གིས་བསྟན་པ་ལ་ཕན་ཆེར་ཐོགས་པ་མ་མངོན་
ཞིང་། རྗེ་འདི་ཉིད་སྙིགས་མའི་དུས་འདིར་ཐུབ་བསྟན་འཛིན་པ་ལ་སྨོན་ལམ་གྱི་མཐུ་
རླབས་པོ་ཆེ་ཡོངས་སུ་གྲུབ་པས་ཕྱོགས་འདིའི་སེར་སྐྱ་དྲག་ཞན་མཐའ་དག་དད་འདུན་
རྩེ་གཅིག་པར་སོང་གཤིས། རྗེ་རྒྱལ་བ་གཉིས་པའི་མན་ངག་རྣམས་འཆད་སྤེལ་མཛད་
ཐུབ་ན་བསྟན་པ་རྒྱས་པ་དང་སྐྱེ་འགྲོའི་བདེ་སྐྱིད་འཕེལ་བར་བསམས་ནས་འབད་པ་
དུ་མས་གདན་དྲངས་པ་འདི་ཐད་དོན་ཡོད་པར་བྱ་ཕྱིར། གདན་ས་ཆེན་པོ་གསུམ་དང་།
རྒྱུད་གྲྭ་སྟོད་སྨད། རི་ཁྲོད་ཁག་ཏུ་བཞུགས་པའི་དགེ་འདུན་རྣམས་ལ་ཟབ་གསང་ཆོས་
ཀྱི་བདུད་རྩིའི་བགོ་སྐལ་སྩོལ་དགོས་ཚུལ་གསོལ་བ་བཏབ་པར་ཞལ་གྱིས་བཞེས་ཏེ།
ཟླ་བ་བརྒྱད་པའི་ནང་ལྷ་ལྡན་རྨེ་རུ་ཕུན་ཚོགས་ནོར་བུའི་གླིང་གི་གཙུག་ལག་ཁང་དུ་
ཕེབས། དགེ་འདུན་སྡེ་སྣོད་འཛིན་པ་སུམ་སྟོང་ལྷག་ཙམ་འདུས་པ་ལ། སྐལ་བ་དང་
ལྡན་པའི་གདུལ་བྱ་རྣམས་སངས་རྒྱས་ཀྱིས་སར་འཁྲིད་པའི་ལམ་ཟབ་མོ། མན་ངག་
- 189 -

རྒྱལ་དབང་འཇམ་དཔལ་རྒྱ་མཚོས་མཛད།
ཐམས་ཅད་བསྡུས་པའི་ཉིང་ཁུ་ལྟ་བུ་ལམ་རིམ་བདེ་ལམ་གྱི་མན་ངག་རྣམས་བུམ་པ་
གང་བྱོའི་ཚུལ་དུ་སྩལ་ཏེ་གནས་སྐབས་དང་མཐར་ཐུག་ཀུན་ཏུ་དགེ་བའི་ཐུགས་སྨོན་
གྱིས་(༡༣༦ན)མཚམས་སྦྱོར་དང་བཅས་ཐེག་པ་ཆེན་པོའི་ལམ་གྱི་གཞུང་ཤིང་སེམས་
སྐྱེད་པའི་ ཇུག་ནས་བྱུང་བ་ལྟར་རྒྱས་པར་མཛད་དོ། །ཆོས་འཁོར་
དེའི་རིང་བདག་ཅག་ནས་བཀོད་འདོམས་བགྱིས་ཏེ་ཉིན་རེ་བཞིན་རྟེན་རྣམས་ཀྱི་དྲུང་
དུ་སྣ་ལྔའི་མཆོད་པ་གཟབས་པ་དང་། རྗེ་བླ་མ་སྟོན་འཁོར་དང་ཆོས་གསན་པ་གོང་
གསལ་ལ་དོ་དམ་ལས་བྱེད་དམིགས་བསལ་བསྐོས་ཏེ་ཉིན་ལྟར་ཇ་ཐུག་བརྒྱད་ཙམ་གྱི་
བསྙེན་བཀུར་དང༌། ཆོས་ཀྱི་མཇུག་ཏུ་རྗེ་བླ་མར་དངོས་འབྱོར་གྱི་མཆོད་སྤྲིན། འདུས་
པར་ཁ་བཏགས་རེ་དང་དངུལ་བལ་ཊམ་རེའི་འགྱེད་བཅས་སྟབས་ཤིང་། ཆོས་འཁོར་
འདི་ཉིད་ནས་བཟུང་རྗེ་བླ་མ་དག་པའི་དབྱིངས་སུ་མནལ་བའི་ཚུལ་མ་བསྟན་པར་ལོ་
ལོ་བཞིན་དཔྱིད་ཆོས་ཟླ་བ་ཕྱེད་གཉིས་རེ་ཙམ་དང་། བདག་ཅག་གི་སློབ་སྦྱོང་དང་མ་
ཐུག་པའི་གསེང་བར་དུ་སྟོན་ཆོས་ཀྱང་གང་འགྲིག་བྱས་ཏེ་ལོ་རེར་ཆོས་འཁོར་ལན་
གཉིས་རེ་ཡོང་བར་ཆོས་གསན་མིའི་གྲངས་ཀྱང་གོང་གསལ་ལས་མི་ཉུང་བར་བསྙེན་
བཀུར་འཆར་ཅན་སྔར་བཞིན་ཞུས་པ་ནི་ཆོས་དང་ཟང་ཟིང་གཉིས་ཀའི་སྒོ་ནས་བསྟན་
པ་རིན་པོ་ཆེའི་ཞབས་འདེགས་ཚུལ་བཞིན་དུ་བསྒྲུབས་པར་བརློམ་མོ། །
- 190 -

ཡོངས་འཛིན་གྱི་རྣམ་ཐར་བས་སྐབས་ལྔ་པ།
སེ་ར་ཐེག་ཆེན་གླིང་དུ་བྱོན་ནས་སྐལ་ལྡན་རྣམས་ལ་མདོ་སྔགས་
ཟབ་ཆོས་མང་དུ་གནང་བའི་སྐོར།
དེ་ནས་ཕུར་བུ་ལྕོག་སྤྲུལ་སྐུས་སེར་བྱེས་མཁས་མང་འདུས་སྡེའི་ཐུགས་དམ་
(༡༣༦བ)རྟེན་དུ་གསེར་ཟངས་ལས་བསྒྲུབས་པའི་རྗེ་བཙུན་འཇམ་དབྱངས་ཀྱི་ སྐུ་
བརྙན་རྒྱལ་ཐོག་གང་པ་ཞིག་གསར་བཞེང་མཛད་པའི་རབ་གནས་སུ་གདན་དྲངས་པ་
ལྟར་ཕེབས། རབ་ཏུ་གནས་པའི་ཆོ་ག་རྒྱས་པར་མཛད་པས་ཕྱི་ནང་གི་རྟེན་འབྲེལ་
ཤིན་ཏུ་ལེགས་པ་བྱུང་། དུས་དེར་བྱེས་སྨད་སྔགས་གསུམ་ཀའི་ཆོས་ཀྱི་ཁྲི་ལ་ཕེབས་ཏེ་
གང་འཚམས་ཀྱི་ཆོས་འཁོར་ཡང་རྒྱ་ཆེར་བསྐོར། སླར་ཡང་པོ་ཏ་ལར་ཕེབས། བདག་
ཅག་ནས་གསོལ་བ་བཏབ་པ་བཞིན་བདེ་ལམ་མྱོང་འཁྲིད་ཀྱི་ཚུལ་དུ་རྒྱས་པར་སྩལ་ཏེ་
དགུན་གྱི་རིང་འཆར་ཅན་བཞིན་ཐུགས་དམ་བཅད་རྒྱ་ལ་བཞུགས་སོ། །
ཆུ་ཡོས་གནམ་ལོ་གསར་ནས་ནང་འཁོར་སྤོང་བ་པ་རྣམས་དང་བཅས་སྨོན་
ལམ་གྱི་རིམ་པ་འཆར་ཅན་གྱི་ཐོག་སྐྱེས་རབས་ཀྱི་འཆད་ཉན་ཡང་སྔར་ལྟར་མཛད།
དཔྱིད་ཀྱི་དུས་སུ་བདག་ཅག་ལ་མཛོད་ཊིཀ་ཐར་ལམ་གསལ་བྱེད་རྩ་འགྲེལ་སྦྱར་ཏེ་
མངོན་པའི་གཞུང་ལ་ཟབ་བཤད་དང༌། ལྷ་ལྡན་རྨེ་རུར་སྡེ་སྣོད་འཛིན་པ་སུམ་སྟོང་
བརྒལ་བར་བདེ་ལམ་མྱོང་འཁྲིད་ཀྱི་ལུགས་སུ་རྒྱས་པར་སྩལ། དུས་འདིར་རྒྱ་ནག་
མཁན་ནང་གཉིས་ལ་ཐོན་ཕྱག་གི་ཐོག །རྗེ་ལྕང་སྐྱ་རིན་པོ་ཆེར་ཕྲན་ཆུང་ངུ་ནས་དབེན་
པར་གནས་པ་ལ་གོམས་པས་ཆེན་པོའི་ཡོ་ལང་དང༌། མི་མང་གི་ཟ་ཟིར་འདུ་འགོད་ལ་
བག་འཚེར་བས་གོང་ས་མཆོག་ལ་ (༡༣༧ན)འཁྲིད་བཀའ་རྣམས་མྱུར་བར་ཕུལ་ཏེ།
- 191 .

རྒྱལ་དབང་འཇམ་དཔལ་རྒྱ་མཚོས་མཛད།
དབེན་པའི་གནས་ཉིད་དུ་འཆི་བ་སྒུག་ཏུ་འགྲོ་བསམ་པ་རྒྱུན་དུ་སྙིང་ལ་བཅང་ནས་དེ་
ལུགས་བྱེད་ཅིང་ཡོད་ལགས་པ། བསམ་པ་འདི་བཞིན་དུ་འགྲུབ་པ་རྗེ་ཉིད་ནས་སྐྱབས་
འཇུག་དང༌། གང་ཅིར་མགོ་འདྲེན་ཅིས་ཀྱང་ཡོད་པ་ཞུ་ཞེས་པ་དོན་རྡོར་འཁོད་པའི་ཞུ་
ཤོག་ཀྱང་འབུལ་བར་མཛད། སླར་ཡང་ པོ་ཏ་ལར་ ཕེབས། འདི་སྐབས་བདག་ཉིད་
ནས་ཀྱང་བླ་མ་མཆོག་བཀུར་འོས་ཀྱི་གནས་སུ་གྱུར་པར་མ་ཟད། ཡོངས་འཛིན་གོང་
མ་རིམ་ཅན་དུ་ཐབ་འཛིན་རེ་འབུལ་ལམ་འདུག་གཤིས་ཁ་བཏགས་ནང་མཛོད་དང་
བཅས། ཤངས་དགའ་ལྡན་ཆོས་འཁོར་གྱི་གདན་ཁྲི་འདི་བཞིན་བཞེས་དགོས་ཚུལ་
ཞུས་པར། རྗེ་ཉིད་སྤྱིར་འདི་ནང་གི་བྱ་བྱེད་ལ་བྱིས་པའི་རོལ་རྩེད་ལྟར་སྙིང་པོ་མེད་པར་
དགོངས་ཤིང་། ལྷག་པར་སྡེ་དགོན་བདག་གིར་མཛད་དེ་ཆེན་པོའི་གོ་ས་འདི་བཞིན་
ཐུགས་བཞེད་ལ་གཏིང་ནས་མེད་པས་ཕྱིར་ཕེབས་ཀྱི་བཀའ་ལ། ངེད་རྒན་པོ་འཁོར་
བཅས་ལ་གཞུང་ས་མཆོག་ནས་འདི་བས་བདག་རྐྱེན་ཆེ་བ་གནང་ཐབས་མི་འདུག་
ཀྱང་། ཁོ་བོ་གཞོན་ནུའི་དུས་ནས་ད་རྒས་འཁོགས་འཆི་ཁ་མ་ལྟ་བུ་འདི་འདྲ་ལ་སོང་
སོང་གི་བར་དུ་དབེན་པའི་རི་ཁྲོད་དུ་དཔོན་མེད་གཡོག་མེད་ཀྱི་སྤྱོད་པ་དང་། འཚོ་བ་
བསོད་སྙོམས་ལ་(༡༣༧བ)བརྟེན་པ་ཞིག་ལགས་པས། འདི་རིགས་ཀྱི་གཡེང་བ་བྱེང་
མ་དགོས་པ་ཞིག་དང་། སྐུ་ཞབས་ཀྱི་གསན་བཞེས་འཕྲལ་དུ་གྲུབ་པ་དང་དབེན་པའི་
རི་སུལ་དུ་ལོག་ཆོག་པ་ཞིག་ཐུགས་རྗེས་གཟིགས་ཞེས་པའི་བཀའ་ཕེབས་པས་གཟུར་
གནས་བློ་ལྡན་ཐམས་ཅད་བླ་མ་ཉིད་ཀྱི་མཛད་པ་ལ་རྗེས་སུ་ཡི་རང་གི་དད་པ་སྒོམ་པ་
ཞིག་བྱུང་ངོ་། །གཞན་ཡང་སེར་རྩེ་དགེ་བཤེས་ཐོགས་མེད་ལ་རྗེ་རང་ཉིད་ཀྱིས་མཛད་
པའི་བཀའ་གདམས་ལྷ་ཆོས་བདུན་ལྡན་གྱི་མན་ངག་ཟབ་མོ་ཤིན་ཏུ་གསང་བ་གསལ་
བྱེད་རིན་ཆེན་སྒྲོན་མེ་ཞེས་བྱ་བའི་བཤད་ལུང་དང་། ཉེ་གནས་དགེ་ལེགས་རྒྱལ་མཚན་
- 192 .

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
སོགས་དོན་གཉེར་ཅན་མང་པོར་རྗེ་རང་ཉིད་ཀྱིས་མཛད་པའི་དགེ་སློང་གི་སྡོམ་ཚིག་
གི་བཤད་ལུང་། འཇམ་དབྱངས་ཀྱི་བསྟོད་པ། ལམ་རིམ་བསྡུས་དོན། གཏོར་མ་བརྒྱ་
རྩེ་བཅས་ཀྱི་ལུང་། དཀའ་ཆེན་ཡེ་ཤེས་བཀྲ་ཤིས་ལ་འཇིགས་བྱེད་བཅུ་གསུམ་མའི་
དབང་། ཐུན་དྲུག་སོགས་ཀྱི་འཁྲིད། བཀྲིས་ལྷུན་གུ་གེ་དཀའ་ཆེན་བློ་བཟང་བསྟན་
འཛིན་ལ་དྲིལ་བུ་ལུས་དཀྱིལ་གྱི་དབང་དང་དེའི་ལམ་རིམ་གཉིས་ཀྱི་འཁྲིད་མདོར་
བསྡུས། མགྲོན་ལྷ་ཆོས་བསྐལ་བཟང་བཟོད་པ་སོགས་ལ་རྡོ་རྗེ་སེམས་དཔའི་ རྗེས་
གནང་དང་ཁྲོ་བོ་རྡོ་རྗེ་མཁའ་འགྲོའི་སྦྱིན་སྲེག་བྱ་ཚུལ་རྗེ་ཉིད་ཀྱིས་མཛད་པའི་འཁྲིད་
(༡༣༨ན) ལུང་། སྤྱན་རས་གཟིགས་ཕྱག་བཞི་པ་དང་། འཇམ་དབྱངས་དམར་སེར་གྱི་
རྗེས་གནང་། བདེ་མཆོག་གི་བསྐྱེད་རྫོགས་ཀྱི་འཁྲིད་རྗེ་རང་ཉིད་ཀྱིས་མཛད་པའི་སྙིང་
པོ་དོན་གསུམ་གྱི་བླ་བརྒྱུད་དང་བསྡུས་དོན། དེའི་འཁྲིད་ཡིག་བདུད་རྩིའི་བུམ་བཟང་།
སྒྲོལ་མ་མཎྜལ་བཞི་པའི་ཆོ་ག་གཅོད་འཁྲིད་རིན་ཆེན་སྒྲོན་མ། ལམ་རིམ་སྔོན་འགྲོ་བློ་
བཟང་དགོངས་རྒྱན་བཅས་ཀྱི་ལུང་ཕུར་ལྕོག་སྤྲུལ་སྐུ་སོགས་ལ་གྲུབ་རྒྱལ་ལུགས་ཀྱི་ཚེ་
དབང་ཐུན་མོང་མ་ཡིན་པ་དང༌། གཞན་ཡང་ཕྱག་ཆེན་གྱི་འཁྲིད། མངོན་རྟོགས་རྒྱན་
གྱི་བཤད་ལུང༌། བློ་སྦྱོང་དོན་བདུན་མའི་སྙིང་པོ་དངོས་གྲུབ་ཀུན་འབྱུང་གི་ལུང་སོགས་
སྦྱོ
མདོ་སྔགས་ཀྱི་ཆོས་བཀའ་ཅི་རིགས་པར་སྩལ། སྟོན་གྱི་དུས་སུ་བདག་ཅག་འཁོར་
བཅས་ལ་རྣམ་བཤད་ཐར་ལམ་གསལ་བྱེད་རྩ་འགྲེལ་སྦྱར་ནས་དཀའ་བའི་གནད་
ཀུན་རིགས་ལམ་ནས་དྲངས་ཏེ་རྒྱས་པར་སྩལ། གཞན་ཡང་བསྟན་འགྲོ་བདེ་ཐབས་ཁོ་
ན་ལ་དགོངས་ཏེ་ཐུབ་པའི་དབང་པོ་འཕགས་པ་གནས་བརྟན་བཅུ་དྲུག་དང་བཅས་
པའི་རྟོགས་པ་བརྗོད་པ་རྒྱལ་བསྟན་རིན་པོ་ཆེའི་མཛེས་རྒྱན་ཕུལ་བྱུང་གསེར་གྱི་འཕྲེང་
བ་ཞེས་བྱ་བའི་ལེགས་བཤད་ཀྱང་ལོ་འདིར་མཛད་དོ། །
- 193 -

རྒྱལ་དབང་འཇམ་དཔལ་རྒྱ་མཚོས་མཛད།
ཤིང་འབྲུག་(༡༣༨བ)སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་
དང༌། དོན་གཉེར་ཅན་རྣམས་ལ་རབ་བྱུང་བསྙེན་རྫོགས་ཡང་མང་དུ་སྩལ། དེ་ནས་ལ་
མོ་ཆོས་རྗེ་དཔལ་འབྱོར་རྣམ་རྒྱལ་ནས་གསོལ་བ་བཏབ་པ་བཞིན་ཁོ་པ་དང་སྐུའི་ཉེ་
གནས་བརྩོན་འགྲུས་རྒྱ་མཚོ་གཉིས་ལ་འཇིགས་བྱེད་ཀྱི་དབང་བཞི་སྟ་གོན་དང་བཅས་
པ་དང་། སྟོང་སྐོར་ནོ་མིན་ཧན་དང་ཕུ་བོ་རྗེ་དྲུང་དེ་ཉིད་སོགས་དོན་གཉེར་ཅན་མང་
པོར་འདུལ་འཛིན་ གྲགས་པ་རྒྱལ་མཚན་ གྱིས་མཛད་ པའི་ གཞི་གསུམ་གྱི་ཆོ་གའི་
བཤད་ལུང་དང་། སྡོམ་པ་གསུམ་གའི་བསླབ་བྱའི་འཁྲིད། བདག་ཅག་ལ་འཇམ་ལུགས་
ལྷ་ལྔའི་ཚེ་དབང་ཐུན་མོང་མ་ཡིན་པ་བཅས་དགྱེས་བཞིན་དུ་སྩལ། གཞན་ཡང་ལམ་
འཁྲིད་འཇམ་དཔལ་ཞལ་ལུང་འདི་བཞིན་བླ་མ་བྱམས་པ་རིན་པོ་ཆེའི་སྐུ་དུས་སུ་ལོ་
ལྟར་འཆད་སྤེལ་མཛད་པས་འདིའི་འཁྲིད་རྒྱུན་དར་རྒྱས་ཆེ་བ་བྱུང་འདུག་ཀྱང་། ཕྱིས་
རིམ་ཉམས་ཀྱི་ཀླགས་ལུང་ཙམ་ཡང་རྒྱུན་ཆད་ཉེར་གྱུར་བ་ན་བསྟན་པ་ཉམས་པ་གསོ་
བའི་ཆེད་ཁོ་ནར་བསམ། ཕྱོགས་འདིའི་དོན་གཉེར་ཅན་རྣམས་ལ་ལམ་འདིའི་བཤད་
ལུང་མན་ངག་དང་བཅས་པ་གནང་དགོས་ཚུལ་གསོལ་བ་བཏབ་པར། རྗེའི་ཞལ་ནས་
གཞུང་འདི་རྒྱལ་མཆོག་ལྔ་པ་ཆེན་པོས་རང་རེ་རྗེས་འཇུག་རྣམས་ལ་ཞལ་ཆེམས་ཀྱི་
ཚུལ་དུ་གསུང་རབ་དགོངས་འགྲེལ་དང་བཅས་པའི་(༡༣༩ན)སྙིང་པོ་གཅིག་ཏུ་བསྒྲིལ་
ཏེ་མན་ངག་སྦྱར་བཅང་མར་མཛད་པ་ཡིན། ཁོ་བོས་ཀྱང་བྱམས་མགོན་བླ་མ་རིན་པོ་
ཆེའི་ཞབས་དྲུང་ནས་དཀའ་བ་ཆེན་པོ་བྱས་ཏེ་འདིའི་མན་ངག་རྣམས་ལན་བདུན་གྱི་
བར་དུ་ཞུས་ནས་དབེན་པའི་རི་སུལ་དུ་ཉམས་སུ་ལེན་ཅི་ཐུབ་བྱས་པ་ཡིན། ལམ་འདི་
གཞན་ལ་སྤེལ་བའི་འདུན་པ་སྔ་མོ་ནས་ཡོད་དེ་དོན་གཉེར་བྱེད་མཁན་མ་བྱུང་། ད་
ལམ་སྐུ་ཞབས་ནས་བཀའ་ཕེབས་པ་ཐུགས་རྗེ་ཆེ་ཞེས་དགྱེས་པ་ཆེན་པོས་ཞལ་བཞེས་
- 194 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཀྱང་གནང་། དེ་ནས་ཟླ་བ་གསུམ་པའི་ཚེས་བདུན་གྱི་ཉིན་ལྷ་ལྡན་སྤྲུལ་པའི་གཙུག་
ལག་ཁང་དུ་ཕེབས། ཇོ་བོ་ཤཱཀྱ་མུ་ནེས་གཙོས་རྟེན་རྣམས་ལ་སྣ་ལྔའི་མཆོད་པ་བརྒྱ་
ཕྲག་གི་ཐོག་དྲི་མ་མེད་པའི་སྙན་ཤལ་དང་བཅས་བསྟན་འགྲོར་ཕན་བདེ་འབྱུང་བའི་
ཐུགས་སྨོན་དང་། དཔལ་ལྷ་ལྕོག་ཏུ་མཆོད་གཏོར་རྒྱ་ཆེན་པོའི་ཐོག་སྙན་ཤལ་སྔོན་དུ་
འགྲོ་བས་འཇིག་རྟེན་གྱི་ཁམས་སུ་ཆར་ཆུ་དུས་སུ་འབེབས་དགོས་པའི་བསྐང་བ་
འཕྲིན་བཅོལ་གནད་སྨིན་ཞིག་མཛད་པ་ན་དུས་དེར་ཐོན་པ་ཤིན་ཏུ་ཆེ་བའི་སྐབས་ཡིན་
ཀྱང་དེ་མ་ཐག་འབྲུག་སྒྲ་བསྒྲགས་ཤིང་ཆར་གྱི་རྒྱུན་བབས་པས་ཞིང་པ་རྣམས་ཀྱི་ཡིད་
ལ་སྨོན་པའི་དོན་ཡོངས་སུ་གྲུབ་པ་ན། ལྷ་མོ་འདི་ཉིད་ཐུགས་རྗེ་ཆེན་པོའི་བཀའ་སྲུང་
ཐུན་མོང་མ་ཡིན་པ་ཡིན་པས་རྗེ་འདིས་ཇི་ལྟར་བསྒོ་བའི་(༡༣༩བ)འཕྲིན་ལས་འབད་
མེད་དུ་བསྒྲུབས་པའི་དམ་ཅན་སྲུང་མ་ཞིག་ཡིན་པ་ནི་གོར་མ་ཆག་གོ་ཞེས་དེར་ཚོགས་
ཀུན་གྱིས་མགྲིན་གཅིག་ཏུ་གླེང་ཞིང་། རྗེ་ཉིད་ནས་ཀྱང་སྐབས་འདི་ཙམ་མ་ཡིན་པར་
ལྷ་ལྡན་དུ་ཆིབས་བསྐྱོད་རེས་བཞིན་དུ་གཙུག་ལག་ཁང་རྟེན་དང་བརྟེན་པར་བཅས་ལ་
མཆོད་འབུལ་དང་། དཔལ་ལྷར་འཕྲིན་བཅོལ་རེ་ངེས་ཅན་དུ་མཛད་པ་ཡིན་ནོ། །
དེ་ནས་རྨེ་རུར་ཕེབས། ཚེས་བརྒྱད་ནས་བཟུང་སྐལ་བ་དང་ལྡན་པའི་རྣམ་གྲོལ་
དོན་གཉེར་ཅན་སུམ་སྟོང་བརྒལ་བར། དུས་གསུམ་རྒྱལ་བ་སྲས་དང་བཅས་པའི་གཞུང་
ལམ་བྱང་ཆུབ་ལམ་གྱི་རིམ་པ་འཇམ་དཔལ་དབྱངས་ཀྱི་ཞལ་ལུང་གི་འཁྲིད་བསྡུས་
དོན་རྩི་ཤག་གི་ཐོག་ནས་སྙན་བརྒྱུད་ཞལ་ཤེས་ཀྱི་མན་ངག་རྣམས་གཞུང་ཉིད་དང་
སྦྱར་ཏེ་ཟླ་ཆོས་གཅིག་གི་རིང་རྒྱས་པར་སྩལ། དེའི་ཚེ་གཞུང་ལུགས་ལ་མཁྱེན་པའི་
སྤྱན་ཡངས་ཤིང་། གཞུང་འདིའི་ཉན་བཤད་ལ་སྤོབས་པ་དགེ་བའི་གྲགས་པ་ཅན་དག་
ཀྱང་རང་གི་གོ་ཚོད་ཀྱིས་རྗེ་འདིའི་གསུང་གི་ཆ་ཕྲ་མོ་ཙམ་ཡང་བསྐྲུན་དུ་མ་གྱུར་པས་
- 195 -

རྒྱལ་དབང་འཇམ་དཔལ་རྒྱ་མཚོས་མཛད།
ཀྱེ་མ་སྐྱེས་བུ་དམ་པ་འདི་ནི་ཀུན་མཁྱེན་ལྔ་པ་ཆེན་པོ་ཉིད་རང་གི་བསྟན་པ་སྤེལ་བའི་
ཕྱིར་བྱོན་པ་ལྟ་བུ་ཞིག་ཡིན་པ་ནི་དོན་གྱི་གྲུབ་བོ་ཞེས་གླེང་ཞིང་། ཇི་ལྟར་རྩི་ཤག་ཏུ་
སྩལ་བའི་བསྡུས་དོན་རྣམས་ཡི་གེར་འཁོད་པ་ཞིག་དགོས་ཞེས་གསོལ་བ་བཏབ་པར།
ལམ་འཁྲིད་འཇམ་དཔལ་ཞལ་ལུང་གི་འཁྲིད་དམིགས་ཀྱི་བསྡུས་ (༡༤༠ན)དོན་སྐལ་
བཟང་འཇུག་ངོགས་ཞེས་བྱ་བའི་ལེགས་བཤད་ཀྱང་མཛད་དོ། །ཆོས་ཐོག་དེའི་མཇུག་
ཏུ་རྒྱུད་གྲྭ་སྟོད་སྨད་ཀྱི་དགེ་འདུན་རྣམས་ཀྱིས་གཙོས་བླ་མེད་ཀྱི་དབང་བཞི་རྣམ་པར་
དག་པ་ཐོབ་པའི་དགེ་འདུན་རིགས་པ་འཛིན་པ་ཉིས་སྟོང་དུ་ཉེ་བར་གསང་བ་འདུས་
པའི་ལམ་རིམ་གཉིས་ཀྱི་འཁྲིད་མན་ངག་དང་བཅས་པ་རྒྱས་པར་སྩལ། སླར་ཡང་པོ་
ཏ་ལར་ཕེབས། བདག་ཅག་འཁོར་བཅས་ལ་གྲུབ་ཆེན་དབེན་ས་བ་ཆེན་པོའི་མན་ངག་
ལས་ཇི་ལྟར་འབྱུང་བ་ལྟར་ཕྱག་ཆེན་གྱི་འཁྲིད་ཐུན་མོང་མ་ཡིན་པ་སྔོན་འགྲོའི་འཁྲིད་
ཆེན་བཞི་དང་བཅས་པ། བླ་མཆོད་བདེ་སྟོང་དབྱེར་མེད་མ་དང་། ཕྱག་ཆེན་རྩ་བ་བརྒྱུད་
འདེབས་སྨོན་ལམ་དང་བཅས་པའི་ལུང་། ཕུ་བོ་རྗེ་དྲུང་ བློ་བཟང་རྡོ་ རྗེ་སོགས་དོན་
གཉེར་ཅན་འགའ་ཞིག་ལ། འཇིགས་གསང་གཉིས་ཀྱི་མངོན་རྟོགས། ལམ་རིམ་སྔོན་
འགྲོ །རྗེ་ དགེ་འདུན་རྒྱ་མཚོས་མཛད་པའི་སྨྱུང་གནས་གྱི་ཆོ་ག །གནས་བརྟན་ཕྱག་
མཆོད། ཚེ་སྒྲུབ་འཆི་མེད་བདུད་རྩིའི་ཆུ་རྒྱུན། ལམ་གཙོའི་རྩ་བ་དང་མཁྱེན་སྲིད་མ་
བཅས་ཀྱི་ལུང་། ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་། གནས་བརྟན་བཅུ་དྲུག །
སྤྱན་རས་གཟིགས་ཕྱག་བཞི་པ། རྣམ་འཇོམས། ཉི་སྦས་ལུགས་ཀྱི་སེང་ལྡེང་ནགས་གྱི་
སྒོལ་མ་བཅས་ཀྱི་རྗེས་གནང་སོགས་ཟབ་ཆོས་མང་དུ་གནང་།
• 196 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
འབྲས་སྤུངས་སུ་རྒྱལ་བའི་བསྟན་པའི་གཞི་མ་འདུལ་བ་མདོ་རྩ་བའི་
བཤད་ལུང་སོགས་ཟབ་ཆོས་མང་དུ་གནང་བའི་སྐོར།
དེ་ནས་ཆོས་(༡༤ བབ)སྡེ་ཆེན་པོ་དཔལ་ལྡན་འབྲས་སྤུངས་ཀྱི་བླ་མ་ལས་སྣེ་གྲྭ་
དམངས་དང་བཅས་པས་རྗེ་ཉིད་འབྲས་སྤུངས་སུ་ཆིབས་བསྐྱོད་དེ་འདུལ་བ་མདོ་རྩའི་
བཤད་ལུང་ཐུགས་རྗེས་གཟིགས་དགོས་ཚུལ་གསོལ་བ་བཏབ་འདུག་པ་དང༌། དེང༌
སང་མདོ་རྩའི་ལུང་ཙམ་ཡང་ནུབ་པར་ཉེ་བའི་སྐབས་ རྗེ་འདི་ནས་འབྲས་སྤུངས་ཀྱི་
དགེ་འདུན་རྣམས་ཀྱིས་གཙོས་སེ་ར་དགའ་ལྡན་སོགས་ནས་འདུས་པའི་དོན་གཉེར་
ཅན་རྣམས་ལ་ཁྱོན་གཅིག་ཏུ་གཞུང་འདིའི་བཤད་ལུང་གནང་ཐུབ་ན་བསྟན་པ་ལ་ཕན་
ཆེ་བར་བསམས་བདག་གིས་ཀྱང་ཞབས་བསྐུལ་ཞུས་ཏེ། ཟླ་བ་བདུན་པའི་ཚེས་བདུན་
གྱི་ཉིན་བླ་མ་ལས་སྣེ་རྣམས་ཀྱིས་བསུ་བས་མདུན་བདར་ཏེ་མཁས་མང་བློ་གསལ་གླིང་
གི་གཙུག་ལག་ཁང་དུ་ཕེབས། འདི་ཉིན་སྔ་ན་མེད་པའི་གནམ་དཔྱད་ཕུན་སུམ་ཚོགས་
པ་ནམ་མཁའ་མདངས་གསལ་བ་ལ་རྗེ་ཉིད་གང་དུ་འབྱོན་པའི་ལམ་དུ་འཇའ་འོད་དར་
ཐག་གི་རྣམ་པ་ཅན་ཞིག་གིས་བསུས་ཤིང༌། དཀར་ཕྱོགས་སྐྱོང་བའི་ལྷ་ཀླུ་རྣམས་མགུ་
བའི་རྟགས་མཚན་གྱི་བྱེ་བྲག་མང་དུ་བྱུང་བ་ཀུན་གྱིས་མཐུན་སྣང་དུ་གྲུབ་བོ། །
ཚེས་བརྒྱད་ནས་བློ་གླིང་གྲྭ་ཁང་དུ་རྟ་ཚག་ནོ་མིན་ཧན་དང༌། སེར་སྨད་མཁན་
པོ་སྟོང་སྐོར་ཞབས་དྲུང་སོགས་སེ་འབྲས་གྱི་བླ་མ་སྤྲུལ་སྐུ་རྣམས་དང༌། བློ་གསལ་དོན་
གཉེར་ཅན་ལྔ་སྟོང་ཙམ་ལ་འདུལ་བའི་ལག་ལེན་ཕྲ་རགས་ཐམས་ཅད་མདོ་(༡༤༡ན)
རྩའི་གཞུང་ཚིག་དང་སྦྱར་ཏེ། ལུང་སྡེ་བཞིའི་གླེང་གཞི་དང་བྱུང་བ་སོགས་བརྗོད་བྱ་
- 197 -

རྒྱལ་དབང་འཇམ་དཔལ་རྒྱ་མཚོས་མཛད།
རྣམས་གུང་བསྒྲིགས་ནས་འཆད་པར་མཛད་པས་སྡོམ་པ་མ་ཐོབ་པ་ཐོབ་པའི་ཐབས་
སྟོན་པའི་སྐབས་སུ་དགེ་བའི་བཤེས་གཉེན་མང་པོ་དད་པ་ལྷག་པར་འཕེལ་ཏེ་བསྙེན་
རྫོགས་སྒྲུབ་མི་བརྒྱ་ཕྲག་ལྔ་ཙམ་དང་། དགེ་ཚུལ་སྒྲུབ་མི་ཡང་བརྒྱ་ཕྲག་ཕྱེད་གཉིས་
ཙམ་བྱུང་། ཉམས་པ་ཕྱིར་བཅོས་ཀྱི་བཤད་པའི་སྐབས་སུ་ཆད་ལས་དང་འབྲེལ་བའི་
ཞག་བཅུ་འཆང་སྤང་གི་ལྟུང་བ་བཤགས་པ་དང་ཡོ་བྱད་བྱིན་རླབས་བྱེད་མི་ཡང་བརྒྱ་
ཕྲག་མང་པོ་བྱུང་ཞིང་། གཞན་ཡང་རང་རང་གི་བློ་ནུས་དང་བསྟུན་པའི་ཉམས་ལེན་ཁོ་
ན་ལ་སྦྱོར་བ་ཤ་སྟག་བྱུང་བས་ཐུབ་པའི་བསྟན་པ་ལ་སྟོན་པ་གཉིས་པ་ལྟ་བུ་ཡིན་ནོ་
ཞེས་ཤེས་ལྡན་ཀུན་གྱིས་མགྲིན་གཅིག་ཏུ་འཛེར་ཏོ། །
ཆོས་འཁོར་དེའི་མཇུག་ཏུ་བློ་གླིང་བླ་མས་གསོལ་བ་བཏབ་པ་བཞིན་འདུས་པ་
གོང་གསལ་ལ་འདུལ་བ་རྒྱ་མཚོའི་སྙིང་པོའི་བཤད་ལུང་དང་སེམས་བསྐྱེད་མཆོད་པའི་
ཐོག་བསྟན་པ་རྒྱས་པའི་ཐུགས་སྨོན་ཡང་མཛད། དེ་ནས་དཔལ་ལྡན་བཀྲ་ཤིས་སྒོ་མང་
གི་གཙུག་ལག་ཁང་དུ་སྤྱན་དྲངས། བླ་མ་གྲྭ་དམངས་ཀྱིས་གསོལ་བ་བཏབ་པ་བཞིན་
ཆོས་གསན་པ་གོང་གསལ་ལ་མངོན་རྟོགས་རྒྱན་གྱི་བཤད་ལུང་རྒྱས་པ་དང་། འདིའི་
བཤེས་གཉེན་བསྟེན་ཚུལ་ལ་བླ་མའི་(༡༡བ)རྣལ་འབྱོར་ཐུན་མོང་མ་ཡིན་པ་ཞིག་
དགོས་པས་དེ་ལ་བྱིན་རླབས་ཀྱི་བཀའ་བབས་བཅས་དགའ་ལྡན་ལྷ་བརྒྱ་མའི་འཁྲིད་
འབུལ་བ་ཡིན་གསུངས་ཏེ། དེའི་མན་ངག་ཞལ་ཤེས་སྤྱི་དང་དམིགས་བརྩེ་མའི་མན་
ངག་ཤེས་རབ་བློ་འཕེལ་གྱི་གདམས་པ་སྙན་བརྒྱུད་དུ་ཇི་ལྟར་ཕེབས་པ་རྣམས་རྗེན་
པར་སྩལ་ཏེ། ལུགས་འདི་སྤེལ་བ་ལ་ཁོ་བོ་རང་བཀའ་བབས་པ་ཡིན་ཞེས་དགྱེས་པའི་
བཀའ་ཡང་སྩལ། དེ་ནས་སྔགས་བདེ་གཉིས་ཀྱི་ཆོས་ཀྱི་ཁྲིར་ཕེབས་ཏེ། བླ་མ་ལྔ་བཅུ་
- E
པའི་ལུང་དང་། སྨན་བླ་བདེ་གཤེགས་བརྒྱད་ཀྱི་རྗེས་གནང་། ལམ་གྱི་རིམ་པ་དང་སྦྱར་
- 198 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
བའི་རྣམ་འགྲེལ་གྱི་བཤད་པ་བཅས་རྒྱས་པར་སྩལ་ཏེ་ནོར་འཛིན་ཁྱོན་ཐམས་ཅད་གསུང་
ལས་སྐྱེས་པའི་སློབ་མས་ཡོངས་སུ་གང་བར་མཛད་དོ། །སླར་ཡང་པོ་ཏ་ལར་ཕེབས།
པཎ་ཆེན་ཐམས་ཅད་མཁྱེན་པའི་མཆོག་སྤྲུལ་རིན་པོ་ཆེའི་ཁྲི་འདོན་དུ་
རྒྱལ་དབང་མཆོག་དང་ལྷན་བཀྲ་ཤིས་ལྷུན་པོར་
ཕེབས་པའི་སྐོར།
དུས་འདིར་བདག་ལ་ཐུགས་རྗེ་དང་བཀའ་དྲིན་མཚུངས་པ་མེད་པ་པཎ་ཆེན་
ཐམས་ཅད་མཁྱེན་ཅིང་གཟིགས་པ་ཆེན་པོ་དེ་ཉིད་ཀྱི་མཆོག་གི་སྤྲུལ་སྐུ་གསལ་དྭངས་
ངེས་པ་རྙེད་ནས་གདན་ས་ཆེན་པོར་སྤྱན་འདྲེན་གྱི་ཐོག་བདག་ཅག་ཀྱང་ཐོན་རྒྱུར་རྗེ་
འདི་ཡང་ཕེབས་དགོས་ཚུལ་གསོལ་བ་བཏབ་པར། སྐུ་ན་སྨིན་ཆེ་བར་མ་ཟད་དེ་སྔ་
ཆིབས་གྲལ་གཡོར་ཆེ་དེ་རིགས་ཀྱི་ཁྲོད་དུ་ཕེབས་མྱོང་མེད་པས་སྔོན་ཚུད་དུ་ཕེབས་
བཞེད་འདུག་དོན་ལྟར་ཐུགས་མཁོའི་ཉེར་སྤྱད་དང་། ཆིབས་ཁལ། (༡༤ ༢ན)སྣེ་ཤན་
རྩེ་དྲུང་སོགས་ལོགས་བཀོད་བགྱིས་ཏེ་ཟླ་བ་བརྒྱད་པའི་ཚེས་ལྔ་ལ་ཆིབས་བསྐྱོད་དེ་
རིམ་བཞིན་སྒོ་བཞི་རྒྱ་རགས་སུ་ཕེབས། ལས་གྲུབ་གྲྭ་ཚང་གི་ལས་སྣེ་རྣམས་ནས་དགོན་
པའི་ནང་རྟེན་ལ་ཕྱག་ནས་དང༌། རྒྱ་རགས་གཞི་བདག་འདི་བཞིན་སྔ་དུས་གདུག་རྩུབ་
ཤིན་ཏུ་ཆེ་བ་ཞིག་ཡིན་ཡང་། རྟ་ནག་དགེ་འདུན་བློ་བཟང་གིས་བཀའ་བསྒོས་ཏེ་ཆོས་
སྲུང་དུ་བསྐོས་པ་ནས་བཟུང་ད་བར་གྲྭ་ཚང་འདིས་གཙོས་ཆོས་མཛད་རྣམས་བུ་བཞིན་
སྐྱོང་བའི་སྲུང་མ་ཁྱད་པར་ཅན་ཡིན་པས། སྐྱབས་མགོན་ཡོངས་འཛིན་ཆེན་པོ་ཉིད་རྟ་
ནག་དགེ་འདུན་བློ་བཟང་གི་འཁྲུངས་ཟླ་ཡིན་པ་གདོན་མི་ཟ་བས་ སླར་ཡང་གཞི་
- 199 -

འ
རྒྱལ་དབང་འཇམ་དཔལ་རྒྱ་མཚོས་མཛད། །
བདག་ལ་བཀའ་བསྒོ་དང་གྲྭ་ཚང་གི་དགེ་འདུན་རྣམས་ཀྱི་ཆོས་སྤྱོད་འཕེལ་བའི་སྐྱབས་
འཇུག་ཐུགས་རྗེ་གཟིགས་དགོས་ཚུལ་ཞུས་པའི་རེ་བ་ཡང་བསྐོང་བར་མཛད། དེ་ནས་
དཔལ་འཁོར་ཆོས་སྡེའི་གནས་ཀྱི་ཁྱད་པར་རྣམས་གཟིགས་ཤིང་དོན་གཉེར་ཅན་
འགའ་ཞིག་ལ་ལམ་སྒྲོན་གྱི་བཤད་ལུང་དང་། དགའ་བཞི་བས་བསོད་ནམས་ཀྱི་ཞིང་
དུ་སྤྱན་དྲངས་པ་ཡང་དོན་དང་ལྡན་པར་མཛད། དེ་ནས་ཇོ་གདན་མཚན་སྒྲོག་པས་
གསོལ་བ་བཏབ་པ་བཞིན་འདུས་པར་གནས་བརྟན་བཅུ་དྲུག་གི་རྗེས་གནང་དང་པད་
ཚལ་བའི་གཞིས་སུ་དགའ་ལྡན་ལྷ་བརྒྱ་མའི་འཁྲིད་དང་། མགོན་པོར་(༡༤ ༢བ)འཕྲིན་
བཅོལ་ཡང་མཛད། དེ་ནས་བཀྲ་ཤིས་ལྷུན་པོར་ཕེབས། པཎ་ཆེན་མཆོག་གི་སྤྲུལ་པའི་
སྐུ་བླ་བྲང་རྒྱལ་མཚན་མཐོན་པོའི་གསེར་ཁྲིར་མངའ་གསོལ་བར་ལེགས་སོའི་མཆོད་
སྤྲིན་གྱི་ཐོག་སངས་རྒྱས་འཇིག་རྟེན་དུ་བྱོན་པའི་དགོས་པ་གདུལ་བྱ་ལ་ཆོས་སྟོན་པ་
ཉིད་ཡིན་པས་མཚན་དཔེའི་བཀོད་པ་རིངས་པར་བཞེངས་ཏེ་ཆོས་འཁོར་བསྐོར་དགོས་
པའི་གསོལ་འདེབས་ཀྱང་ཞུ་བར་མཛད། དེ་ནས་པཎ་ཆེན་ རིན་པོ་ཆེར་གྲུབ་རྒྱལ་
ལུགས་ཀྱི་ཚེ་དབང་དང་། ཚེ་སྒྲུབ་འཆི་མེད་བདུད་རྩིའི་ཆུ་རྒྱུན་གྱི་ལུང་། རྣམ་འཇོམས་
དང་འཇམ་དབྱངས་ཨ་ར་པ་ཙ་ནའི་རྗེས་གནང་དང་བཅས་སྙན་བརྒྱུད་ཀྱི་ལུགས་སུ་
འབུལ་བར་མཛད། དེའི་ཚེ་མཆོག་སྤྲུལ་རིན་པོ་ཆེ་ཉིད་སྐུའི་ན་ཚོད་ཤིན་ཏུ་ཕྲ་ཡང་བླ་
མ་འདི་ལ་ཐུགས་དད་ཚད་མེད་པས་ཕྱག་དང་མངོན་དུ་ལྡང་བ་ལ་སོགས་པ་ཆོས་སྟོན་
པ་པོ་ལ་གུས་པ་བླ་ལྷག་ཏུ་མཛད་ཅིང་། འཇམ་དཔལ་གྱི་རྗེས་གནང་གི་སྐབས་རྗེ་
འདིའི་གསུང་ལ་འཁྲིལ་ཏེ་ཨ་ར་པ་ཙ་ན་དང་། དམིགས་བརྩེ་མ་གཉིས་ཐུགས་འཛིན་
མཛད་དེ་བརྗོད་པ་གཙང་བར་ཞལ་འདོན་མཛད་པས་ཡབ་ཡུམ་གཉིས་ཀྱང་བླ་མ་
གཉིས་ལ་མི་ཕྱེད་པའི་དད་པ་བརྟན་པོ་རྙེད་དོ། །
- 200 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
དེ་ནས་ཕྱག་མཛོད་བློ་བཟང་སྦྱིན་པ་དང་། ཡབ་དཔལ་ལྡན་དོན་འགྲུབ། ཡུམ་
འཆི་མེད་རྒྱལ་མོ་བཅས་ཀྱིས་གསོལ་བ་བཏབ་པ་(༡༤ ༣ན)བཞིན་དགེ་འདུན་སྡེ་སྣོད་
འཛིན་པ་ཆིག་སྟོང་སྐོར་ལ་བདེ་ལམ་གྱི་མྱོང་འཁྲིད་དང་། ཐུགས་རྗེ་ཆེན་པོའི་དབང་།
སྒྲོལ་ལྗང་གི་རྗེས་གནང་རྣམས་དང་། དོན་གཉེར་ཅན་བརྒྱ་སྐོར་ལ་ནམ་མཁའ་སྒོ་
འབྱེད་ཀྱི་དབང་གཅོད་འཁྲིད་དང་བཅས་པ། འཇམ་དབྱངས་དམར་སེར་དང་ཕྱག་རྡོར་
གཏུམ་པོ་གཉིས་ཀྱི་རྗེས་གནང་། གཞན་ཡང་འཇིགས་བྱེད་ཀྱི་བསྐྱེད་རྫོགས། ཚེམ་བུ་
དམར་འཁྲིད། སྙིང་པོ་དོན་གསུམ་དགའ་ལྡན་ལྷ་བརྒྱ་མ་བཅས་ཀྱི་འཁྲིད་དང་། ཀུན་
སྤུངས་བྱམས་པ་ཕུན་ཚོགས་སོགས་དམ་གཙང་སྔགས་ཀྱི་སྡོམ་ལྡན་ལྔ་ལ་ཟབ་ལམ་ནཱ་
རོའི་ཆོས་དྲུག་གི་འཁྲིད། ཕྱག་མཛོད་བློ་བཟང་སྦྱིན་པ་ནང་འཁོར་ཉུང་བསྡུས་དང་
བཅས་ལ་ལམ་གཙོའི་འཁྲིད་མན་ངག་དང་བཅས་པ་སྩལ་ཏེ་ཟབ་རྒྱས་ཆོས་ཀྱི་འཁོར་
ལོ་རྒྱ་ཆེན་པོ་བསྐོར། ཕྱི་མ་འདིས་ཇི་ལྟར་འཁྲིད་དུ་སྩལ་བའི་མན་ངག་རྣམས་ཕྱིས་ཡི་
གེར་འཁོད་པ་ཞིག་དགོས་ཞེས་གསོལ་བ་བཏབ་པ་བཞིན། ལམ་གྱི་གཙོ་བོ་རྣམ་
གསུམ་གྱི་འཁྲིད་ཡིག་ལམ་བཟང་གསལ་བའི་སྒྲོན་མེ་ཞེས་བྱ་བའི་ལེགས་བཤད་ཀྱང་
མཛད་དོ། ། །
དེ་ལྟར་ཕྱོགས་དེའི་སྐལ་བ་དང་ལྡན་པའི་འདུལ་བྱ་གྲངས་མེད་པ་དག་གིས་
དོན་མཛད་ཟིན་ནས། སླར་ཡང་དབུས་སུ་ཕེབས་པར་ཆས་པ་ན་ལྷ་རྔ་བ་བསོད་(༡༤ ༣བ)
ནམས་བཀྲ་ཤིས་ཀྱིས་གསོལ་བ་བཏབ་པ་བཞིན་ཟླ་བ་བཅུ་པའི་ཚེས་ཉེར་གཅིག་ལ་
ཁོ་པའི་གཞིས་སུ་ཕེབས་ཏེ་འགྲོ་བ་མང་པོའི་དོན་མཛད། དེ་ནས་ཉག་ཆོས་འཁོར་གླིང་
པས་སྤྱན་དྲངས་ཏེ། འདུས་པར་སྨན་བླ་བདེ་གཤེགས་བརྒྱད་ཀྱི་རྗེས་གནང་དང་། འདུལ་
བའི་བསླབ་བྱ། ཚད་མ་རྣམ་འགྲེལ་གྱི་གཞུང་བཤད་བཅས་རྒྱས་པར་སྩལ། གཞན་ཡང་
- 201 -

རྒྱལ་དབང་འཇམ་དཔལ་རྒྱ་མཚོས་མཛད། །
ཉུག་ཕུ་མདའི་སེར་སྐྱ་ཆིག་སྟོང་བརྒལ་བར་ཚེ་དབང་དང་། སྐྱབས་འགྲོའི་འཁྲིད། མ་
ཎིའི་བཟླས་ལུང་། སེམས་བསྐྱེད་ཀྱི་འཁྲིད་བཅས་སྩལ་ཏེ་སེམས་རྒྱུད་ལ་ཆོས་ཀྱི་བག་
ཆགས་བཞག །དེ་ནས་དབེན་དགོན་འདུས་སྤྱིས་སྤྱན་དྲངས་པ་ལྟར་དགོན་གནས་སུ་
ཕེབས། རྒྱལ་བ་བློ་བཟང་དོན་གྲུབ་ཀྱི་འདྲ་སྐུ་རིན་པོ་ཆེའི་སྐུ་མདུན་དུ་འཁོར་ལོ་བདེ་
མཆོག་གི་བདག་འཇུག་དཔྱིད་གླུ་དང་བཅས་པ་རྒྱས་པར་མཛད། དུས་དེར་ནམ་མཁའ་
གཡའ་དག་པ་ལ་བསེར་བུའི་རྒྱུ་བ་ཕྲ་མོ་ཙམ་ཡང་མ་བྱུང་ཞིང་། ཐུན་མཚམས་རྣམས་
སུ་མཆོད་རྫས་ཀྱི་རྣམ་པ་ཅན་གྱི་སྤྲིན་གསར་ལང་ལོང་དུ་འདུ་བ་སོགས་ལྷ་མི་ཐམས་
ཅད་དད་པའི་རྟགས་མཚན་ཁྱད་པར་ཅན་འཇིག་རྟེན་ཡོངས་ལ་གསལ་བར་སྣང་
བའང་བྱུང་ངོ༌། །དེ་ནས་དབེན་དགོན་འདུས་ཚོགས་སུ་བླ་མ་མཆོད་པ་དང་ཕྱག་ཆེན་
གྱི་འཁྲིད། སྤྱན་རས་གཟིགས་ཕྱག་བཞི་པའི་(༡༤ ༤ན)རྗེས་གནང་། དགོན་པ་རྩེ་ཞོལ་
དང༌། ཡུལ་དེའི་དད་ལྡན་བརྒྱ་ཕྲག་མང་པོར་སེམས་བསྐྱེད་ཀྱི་འཁྲིད་བཅས་སྩལ་ཏེ་སྐྱེ་
འགྲོ་མང་པོའི་དོན་མཛད། དེ་ནས་རོང་བྱམས་ཆེན་འདུས་པས་གསོལ་བ་བཏབ་པ་
བཞིན་རྣམ་འཇོམས་ཀྱི་རྗེས་གནང་དང་ལམ་རིམ་བསྡུས་དོན་གྱི་བཤད་ལུང་བཅས་
རྒྱས་པར་སྩལ། དེ་ནས་རྟ་ལམ་ཆོས་འཁོར་ཡང་རྩེ་བས་གསོལ་བ་བཏབ་པ་བཞིན་
གཙུག་ལག་ཁང་དུ་ཕེབས། འདུས་པར་བདེ་ལམ་མྱོང་འཁྲིད་ཀྱི་ལུགས་སུ་ཤིན་ཏུ་
རྒྱས་པ་སེམས་བསྐྱེད་དང་བཅས་པ་དང་། དོན་གཉེར་ཅན་འགའ་ཞིག་ལ་བསྙེན་རྫོགས་
ཀྱི་སྡོམ་པ་ཡང་སྩལ། ཟླ་བ་བཅུ་གཅིག་པའི་ཚེས་ཉེར་བདུན་ལ་པོ་ཏ་ལར་ཕེབས་ཏེ་
དགུན་གྱི་རིང་སྐུ་མཚམས་ལ་བཞུགས། ལོ་འདིར་ཕུ་བོ་རྗེ་དྲུང་དེ་ཉིད་ཀྱིས་གསོལ་བ་
བཏབ་པའི་ངོར་བཀའ་གདམས་གླེགས་བམ་གྱི་སྙིང་པོའི་མན་ངག་བདུད་རྩིའི་བུམ་
བཟང་ཞེས་བྱ་བ་དང་། སློབ་དཔོན་སེང་གེ་བཟང་པོ་ལ་བསྔགས་པའི་རབ་ཏུ་བྱེད་པ་
- 202 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཐེག་ཆེན་ཆོས་ཀྱི་སྒྲ་དབྱངས་ཞེས་བྱ་བ་དང་། མངོན་རྟོགས་རྒྱན་གྱི་བསྡུས་དོན་ཞིབ་
ཏུ་བཀོད་པ་ཤེར་ཕྱིན་མཛོད་བརྒྱ་འབྱེད་པའི་ལྡེ་མིག་ཅེས་ བྱ་བའི་ལེགས་བཤད་
རྣམས་ཀྱང་མཛད་དོ། །
ཤིང་སྦྲུལ་སྨོན་ལམ་གྱི་ཐོག་སྐྱེས་(༡༤ ༤ བ)རབས་ཀྱི་འཆད་ཉན་སྔར་བཞིན་
མཛད། དེ་ནས་དཔལ་ལྡན་སྨད་རྒྱུད་གྲྭ་ཚང་གི་དགེ་འདུན་རྣམས་ཀྱིས་འཁོར་ལོ་བདེ་
མཆོག་གི་དབང་ཆེན་ཞིག་གནང་དགོས་ཚུལ་སྔ་མོ་ནས་གསོལ་བ་བཏབ་པར་བརྟེན།
གྲུབ་ཆེན་ལཱུ་ཨི་པའི་ལུགས་ཀྱི་བདེ་མཆོག་གི་དཀྱིལ་འཁོར་སྒྲུབ་མཆོད་ཀྱི་ཆོ་ག་ཕྱག་
ལེན་རྣམས་རྒྱུད་གྲྭ་འདིར་བཞུགས་པས་གནང་བཞེད་ཆེ་རུང་། རྗེ་ཉིད་གསང་སྔགས་
ཟབ་མོའི་དབང་འཁྲིད་རྣམས་ལ་ཤིན་ཏུ་བཀའ་དོག་པར་མཛད་པས་གདུལ་བྱ་རྣམས་
སྣོད་དང་ལྡན་མིན་བརྟག་པའི་ཕྱིར་ལོ་གསུམ་གྱི་བར་འཐེན་པར་མཛད་ཅིང་། དེ་ནས་
སློབ་མ་རྣམས་སྣོད་ལྡན་དུ་དགོངས་པ་ན། ཟླ་བ་དང་པོའི་ཚེས་ཉེར་གཅིག་གི་ཉིན་
རྣམ་རྒྱལ་གྲྭ་ཚང་གི་འདུ་ཁང་དུ་རྒྱུད་སྟོད་སྨད་ཀྱི་བླ་གྲྭ་རྣམས་དང་། སྟོང་སྐོར་སྤྲུལ་སྐུ་
སོགས་སེ་འབྲས་ཀྱི་བླ་སྤྲུལ་མང་པོ། སྣོད་དང་ལྡན་པའི་དོན་གཉེར་ཅན་ཉིས་སྟོང་དུ་
ཉེ་བ་ཞིག་འཁོར་ལོ་སྡོམ་པ་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར་དུ་སྨིན་པར་མཛད་
，1
ཅིང་། དེའི་དུས་སུ་ཁས་བླངས་པའི་དམ་ཚིག་དང་སྡོམ་པ་དག་པའི་ཆེད་ཐུན་དྲུག་གི་
རྣལ་འབྱོར་གྱི་འཁྲིད་དང་། རྩ་ལྟུང་སྦོམ་པོའི་ངོས་འཛིན། བླ་མ་ལྔ་བཅུ་པའི་དམ་ཚིག་
གི་སྲུང་མཚམས་སོགས་ཐུན་མོང་དང་ཁྱད་པར་བའི་བསླབ་བྱ་རྣམས་ཀྱང་ངོ་སྤྲོད་
པར་(༡༤༥ན)མཛད། གཞན་ཡང་འདིའི་དཀྱིལ་འཁོར་དུ་བདག་ཉིད་འཇུག་ཅིང་དབང་
ལེན་པ་ལ་ཐོག་མར་བླ་མ་ལས་ལུགས་འདིའི་དབང་བཞི་ལེགས་པར་ནོད། དེ་ནས་མ་
མཐའང་ལས་རུང་ཙམ་གྱི་བསྙེན་པ་སྔོན་དུ་བཏང་ནས་བདག་འཇུག་བླངས་ན་རང་
- 205 -

རྒྱལ་དབང་འཇམ་དཔལ་རྒྱ་མཚོས་མཛད།
རྒྱུད་ལ་སྔགས་ཀྱི་ཟབ་ལམ་གྱི་བག་ཆགས་ཐེབས་པར་མ་ཟད། རྗེ་བླ་མའི་བསྟན་པ་
ལའང་ཕན་ཆེ་བ་དང་། བསྙེན་སྒྲུབ་ཚུལ་བཞིན་དུ་མ་བྱས་པར་དཀྱིལ་འཁོར་གྱི་ལས་ལ་
ཞུགས་ན་ཁེ་ལས་ཉེན་ཆེ་ཚུལ་གྱི་བཀའ་འདོམས་ཀྱང་ཞིབ་པར་སྩལ་ཏེ་ནོར་འཛིན་གྱི་
ཁྱོན་འདི་ཐམས་ཅད་རིགས་པ་འཛིན་པའི་ཚོགས་ཀྱིས་ཡོངས་སུ་གང་བར་མཛད་དོ། །
དུས་འདིར་བླ་མ་དང་སློབ་མ་གཉིས་ཀས་ཁྱི་དང་གློ་བ་འཕྲད་པ་བཞིན་དུ་
བརྟག་དཔྱད་གང་ཡང་མེད་པར་ཚམ་ཚོམ་དུ་གནང་བ་མིན་མོད་ཀྱང་། དབང་འདི་
ཤིན་ཏུ་བཀའ་གཉན་པས་དམ་ཚིག་ཉམས་ཆགས་བསྐོང་བའི་ཆེད་ཟླ་བ་གཉིས་པའི་
རིང་བཅད་རྒྱར་བཞུགས་ཏེ་ནང་འཁོར་དགེ་སློང་རྣམས་དང་བཅས་པས་དམ་ཅན་ཆོས་
རྒྱལ་གྱི་བསྐང་བཤགས་དང་། རྡོ་རྗེ་སེམས་དཔའ་དང་། དམ་ཚིག་རྡོ་རྗེའི་བཟླས་སྒོམ་
གྱི་སྒོ་ནས་སྔགས་ཀྱི་དམ་ཚིག་ཁ་བསྐངས་ཏེ་སྡོམ་པ་གསུམ་གྱི་བཅས་པའི་མཚམས་
ལས་སྐད་ཅིག་ཀྱང་མི་འདའ་བའི་བརྟུལ་ཞུགས་ལ་(༡༤༥བ)གནས་པར་མཛད་དོ། །
དེ་ནས་བདག་ཅག་གིས་ཕྱོགས་འདིའི་དོན་གཉེར་ཅན་རྣམས་ལ་འཆར་ཅན་དཔྱིད་
ཆོས་ཀྱི་དགའ་སྟོན་གནང་དགོས་པར་གསོལ་བ་བཏབ་པ་བཞིན། ཟླ་བ་གསུམ་པའི་
ཚེས་བརྒྱད་ནས་ལྷ་ལྡན་རྨེ་རུའི་གཙུག་ལག་ཁང་དུ་སྡེ་སྣོད་འཛིན་པ་སུམ་སྟོང་སྐོར་ལ་
དཔལ་ཨ་ཏི་ཤའི་ཐུགས་ཀྱི་བཅུད་ཕྱུང་བའི་མན་ངག་ཐེག་པ་ཆེན་པོའི་བློ་སྦྱོང་དོན་
བདུན་མའི་ཟབ་འཁྲིད་རྒྱས་པར་སྩལ། ཆོས་འཁོར་འདིའི་མཇུག་ཏུ་རྒྱུད་གྲྭ་སྟོད་སྨད་
ཀྱི་དགེ་འདུན་རྣམས་གཙོ་བོར་གྱུར་པའི་རིགས་པ་འཛིན་པ་ཉིས་སྟོང་སྐོར་ལ་དཔལ་
འཁོར་ལོ་བདེ་མཆོག་གི་རིམ་པ་དང་པོའི་ས་བཅད་འཛིན་ཆོས་ཀྱི་ཐོག་ནས་ལམ་དེའི་
འཁྲིད་རྒྱས་པ་དང་རྫོགས་རིམ་ཟབ་མོའི་མན་ངག་རྣམས་ཀྱང་བུམ་པ་གང་བྱོའི་ཚུལ་
འོ་དཔལ་འཁོར་ལོ་བདེ་མཆོག་གི་རྫོགས་རིམ་ཟབ་མོའི་མན་ངག་མཁའ་
དུ་སྩལ་ཏེ། 
- 204 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
འགྲོའི་ཁ་རླངས་ཐོ་ལེ་བ་འདི་རྣམས་མི་རྒན་ངས་དང་པོ་བླ་མ་ལ་ཞུས་པ་ནས་བཟུང་།
ཉི་མ་དེ་རིང་བར་སྙིང་བས་ཀྱང་གཅེས་པར་བཟུང་སྟེ་ཉམས་སུ་བླངས་པ་ལས། གཞན་
ལ་འདིའི་བགྲོས་ཙམ་ཡང་གཏོང་མ་མྱོང་། ད་རྗེ་རིན་པོ་ཆེའི་སྙན་བརྒྱུད་ཀྱི་མན་ངག་
འདི་རྣམས་ནུབ་པ་ལ་མངོན་དུ་ཕྱོགས་པ་སེམས་ཀྱིས་མ་བཟོད་དེ་ཁྱེད་ཅག་འདིར་
གདན་འཛོམ་པ་རྣམས་ལ་ལྷག་མ་མ་ལུས་པར་ཕུལ་བ་ཡིན། ཁྱེད་རྣམས་ཀྱིས་ཀྱང་ཁྱི་
ཁའི་(༡༤༦ན)དྲོག་ལྟར་ཁ་གཤགས་འགྱེད་པའི་ཆོས་སུ་བྱས་ན་མི་རུང་། རང་རང་གི་
ཐུགས་ཉམས་སུ་བཞེས་ཏེ་ལམ་གྱི་གནད་ལ་མྱོང་བ་ཐོན་པ་ཞིག་ཅིས་ཀྱང་མཛད་
དགོས། དེ་བྱུང་ན་སླར་སྐལ་ལྡན་རྣམས་ལ་སྤེལ་ཏེ་རྗེ་བླ་མའི་བསྟན་པ་རིན་པོ་ཆེའི་
ཞབས་འདེགས་སུ་འགྱུར་བ་ཞིག་མཛད་དགོས་སོ་ཞེས་རུས་པ་ཅན་གྱི་བཀའ་ཡང་
རྒྱས་པར་སྩལ། དུས་དེར་རིམ་པ་དང་པོའི་བསྡུས་དོན་འཛིན་ཆོས་སུ་སྩལ་བ་རྣམས་ཡི་
གེར་འཁོད་པ་ཞིག་དགོས་ཞེས་དོན་གཉེར་ཅན་མང་པོས་གསོལ་བ་བཏབ་པ་ན།
འཁོར་ལོ་སྡོམ་པའི་རིམ་པ་དང་པོའི་འཁྲིད་དམིགས་ཀྱི་བསྡུས་དོན་བདེ་ཆེན་གསལ་
བའི་སྙིང་པོ་བདུད་རྩིའི་བུམ་བཟང་ཞེས་བྱ་བའི་ལེགས་བཤད་ཀྱང་མཛད། གཞན་
ཡང་རྟ་ཚག་སྤྲུལ་སྐུ་རིན་པོ་ཆེས་བསྐུལ་མ་ཞུས་པ་ལྟར་ཚེ་དཔག་མེད་ཀྱི་སྒྲུབ་ཐབས་
དང༌། བྱང་ཆུབ་ཀྱི་སེམས་བསྐྱེད་པའི་ཆོ་ག་ཐེག་ཆེན་སྙིང་པོ་ཞེས་བྱ་བ་སོགས་བསྟན་
བཅོས་ ཀྱི་རྩོམ་པ་ཡང་མང་དུ་མཛད། དེ་ནས་པོ་ཏ་ལར་ཕེབས། བདག་ཅག་དང་
མཚན་ཉིད་དགེ་བཤེས་རྣམས་ལ་དཔལ་རྡོ་རྗེ་འཇིགས་བྱེད་ཀྱི་ལམ་རིམ་གཉིས་ཀྱི་
མན་ངག་རྣམས་རྒྱས་པ་དང་། བདག་ཅག་ཉུང་བསྡུས་ཞིག་ལ་ཚེ་དཔག་མེད་ལྷ་དགུའི་
དབང་དང་། སྨན་བླ་བདེ་གཤེགས་བརྒྱད་ཀྱི་རྗེས་གནང་སོགས་འདོད་ཆོས་ཀྱི་རིམ་པ་
བསམ་(༡༤༦བ)ལས་འདས་པ་ཞིག་སྩལ་ཏེ་ཡིད་ཀྱི་བུམ་པ་གསུང་གི་བདུད་རྩིས་
- 205

རྒྱལ་དབང་འཇམ་དཔལ་རྒྱ་མཚོས་མཛད།
ཡོངས་སུ་གང་བའི་སྐལ་བཟང་ལ་སྦྱོར་བར་མཛད་དོ། །གཞན་ཡང་ཁྲི་རྒྱལ་མཚན་
སེང་གེའི་སྤྲུལ་སྐུ་སོགས་དོན་གཉེར་ཅན་འགའ་ཞིག་ལ་རྗེ་རང་ཉིད་ཀྱིས་མཛད་པའི་
ལམ་རིམ་སྙིང་པོའི་བཤད་ལུང་། འཇམ་དབྱངས་ཆོས་སྐོར་གྱི་ནང་ཚན་བདེ་མཆོག་ཚེ་
ལྷ་དཀར་པོ་ལ་བརྟེན་པའི་ཚེ་དབང་དང་། འཇམ་དབྱངས་དམར་སེར་གྱི་རྗེས་གནང་།
ནམ་མཁའ་སྒོ་འབྱེད་ཀྱི་དབང་སོགས་ཟབ་ཆོས་མང་པོ་དང་དོན་གཉེར་ཅན་བཞི་བརྒྱ་
ལྷག་ཙམ་ལ་བསྙེན་རྫོགས་རབ་བྱུང་གི་བཀའ་དྲིན་ཡང་སྩལ་ཏེ་ཟླ་བ་བཅུ་པའི་ནང་
ནས་འཆར་ཅན་བཅད་རྒྱ་ལ་བཞུགས་སོ། ། །
མེ་རྟ་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་དང་། དོན་གཉེར་ཅན་མང་
པོར་རབ་བྱུང་བསྙེན་རྫོགས་ཀྱི་སྡོམ་པ། ཀརྨ་སི་ཏུའི་གདན་ས་པ་སྡེ་དགེ་དཔལ་སྤུངས་
སྤྲུལ་སྐུ་སོགས་ཀརྨ་པ་རྣམས་ལ་བྱང་ཆུབ་ལམ་སྒྲོན་གྱི་བཤད་ལུང༌། སྐྱབས་འགྲོའི་
འཁྲིད། དོན་གཉེར་ཅན་བརྒྱ་ ཕྲག་མང་པོར་དགའ་ལྡན་ལྷ་བརྒྱ་མའི་འཁྲིད་སོགས་
འདོད་ཆོས་མང་དུ་སྩལ། དུས་འདིར་བདག་ཉིད་དེ་སྔ་འཁྲུག་རོ་རྒྱུན་འབྱམས་ཀྱིས་
གཟུགས་གཞི་མི་བདེ་བ་བཅས་དེ་དག་ལ་ཕན་པའི་ཆེད་དང་། གཙོ་ཆེར་རྗེ་འདི་ཉིད་
ཀྱི་ཞབས་དྲུང་ནས་ཆོས་འདི་དག་གི་མན་ངག་ཞུ་བའི་ཆེད་བཅས་སུ་ཟླ་བ་དང་པོའི་
ཚེས་ཉེར་དགུ་ནས་མགོ་(༡༤ ༧ན)བརྩམས་བདག་དང་མཆེད་ཟླ་རྗེ་དྲུང་ཟུང་བཅས་
པར་མགོན་པོ་ཕྱག་དྲུག་པའི་ རྗེས་གནང་དབང་བཞི་དང་བཅས་པ། མགོན་དཀར་
ཡིད་བཞིན་ནོར་བུ། དམ་ཅན་ཆོས་ཀྱི་རྒྱལ་པོ། དཔལ་ལྡན་དམག་ཟོར་རྒྱལ་མོ། ལྷ་
ཆེན་རྣམ་ཐོས་སྲས་བཅས་ཀྱི་རྗེས་གནང་དང་། སོ་སོའི་གཏོར་ཆོག་གི་ལུང་། གནས་
ཆུང་ཆོས་སྐྱོང་རྡོ་རྗེ་གྲགས་ལྡན་དང་། བསྟན་སྐྱོང་རྡོ་རྗེ་དྲག་རྒྱལ་མའི་གཏོར་ཆོག་གི་
གྲུབ་རྒྱལ་ལུགས་ཀྱི་ཚེ་དབང་བརྒྱ་རྩ་བཅས་ཐུན་མོང་མ་ཡིན་པའི་ལུགས་སུ་
ལུང་། 
- 206 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
རྒྱས་པར་སྩལ། དེའི་མཐུས་སྔ་ནས་སྨན་པ་མང་པོས་བཅོས་སུ་དཀའ་བའི་འཁྲུག་རོ་
དེ་བཞིན་ཀྱང་རྩ་ཐོན་ལྟ་བུའི་དེང་སྐབས་གཟུགས་གཞི་བདེ་མུས་སུ་མཆིས་པ་དང་།
སྐབས་དེ་ནས་མཚན་ལྟས་ཡང་ངོ་མཚར་བའི་ལུགས་སུ་བྱུང་བ་ནི་འདོད་དགུ་འཇོ་བའི་
དཔག་བསམ་དབང་པོ་འདིའི་བཀའ་དྲིན་ཁོ་ན་ཡིན་ནོ། །གཞན་ཡང་རྗེ་བླ་མ་འདི་ཉིད་
ཀྱིས་སངས་རྒྱས་ཀྱི་བསྟན་པའི་འཕེལ་རྒྱས་ཁོ་ནའི་ཆེད་དུ་དགོངས་ཐུབ་པ་ཆེན་པོ་
གནས་བརྟན་བཅུ་དྲུག་གི་སྣང་བརྙན་གྲུབ་ཆེན་དབེན་ས་པའི་དགོངས་པ་བཞིན་རྒྱ་
གར་ལུགས་རབ་བྱུང་གི་ཆ་ལུགས། ཆོས་གོས་གསུམ་དང༌། གདིང་བ། ལྷུང་བཟེད།
ཆུ་ཚགས། མཁར་གསིལ་སོགས་ཡོ་བྱད་རྣམས་ཆ་ཚང་ཞིང་ངོ་མཚར་ཕུལ་དུ་བྱུང་བ་
མཛོད་གོས་སེར་པོ་ཁྱད་དུ་འཕགས་པ་ལ་ཧལ་ཚོན་གྱིས་བྲིས་ཏེ་གོང་གཤམ། ཞལ་
ཁེབས་ཏོག་སོགས་ཕུན་སུམ་ཚོགས་པ་སྒྲུབ་པར་མཛད། དེ་དག་གི་མདུན་དུ་དཀར་
གཏོར་ཆ་བཞི་སོགས་སྣ་ལྔའི་མཆོད་པ་བརྒྱ་ཕྲག་དང་། ལྗོན་འབྲས་ཀྱིས་བཀང་བའི་
ལྷུང་བཟེད། ཞོ་འོ་མ་སོགས་བཟའ་བཅའི་བྱེ་བྲག་མང་པོ། གཞན་ཡང་བཟང་གོས་
འབའ་ཞིག་ལས་བསྒྲུབས་པའི་ཆོས་གོས་རྣམ་གསུམ། གདིང་བ། སྤོས་ཕོར། རྔ་ཡབ།
རིན་པོ་ཆེའི་པྲོག་ཞུ་དང༌། ཞགས་པ། སྡེ་སྣོད་ཀྱི་གླེགས་བམ། བྱང་ཆུབ་མཆོད་རྟེན།
ནེའུ་ལེ་སོགས་གནས་བརྟན་རྣམས་ཀྱི་ཕྱག་མཚན་རྣམས་ཀྱང་མཆོད་རྫས་ཀྱི་ཚུལ་དུ་
བསྒྲིགས་པར་མཛད་དེ་གནས་བརྟན་རྟོགས་བརྗོད་ཆེན་མོ་ལས་ཕྱག་མཆོད་བསྡུས་པ་
ཐུབ་བསྟན་རྒྱས་བྱེད་ཡིད་བཞིན་གྱི་ནོར་བུ་ཞེས་བྱ་བ་འདི་ཉིད་ཐོག་མར་རྗེ་ཉིད་ནང་
འཁོར་དགེ་སློང་གི་ཚོགས་དང་བཅས་པས་རྒྱུན་འདོན་དུ་གསར་འཛུགས་མཛད་དེ།
ཟླ་བ་དང་པོའི་ཚེས་བཅུ་གསུམ་ནས་བདུན་གཅིག་གི་རིང་གནས་བརྟན་སྒྲུབ་མཆོད་
མཛད། དེ་ཡང་སྔ་སོར་རྒྱལ་མཆོག་ལྔ་བ་ཆེན་པོས་ཀྱང་བོད་འདིར་སངས་རྒྱས་ཀྱི་
- 207 -

རྒྱལ་དབང་འཇམ་དཔལ་རྒྱ་མཚོས་མཛད།
བསྟན་པ་དར་བ་དང་། སེམས་ཅན་ལ་བདེ་སྐྱིད་འབྱུང་བ་གནས་བརྟན་བཅུ་དྲུག་འདི།
ཁོ་ནའི་ཐུགས་རྗེ་ལ་རག་ལུས་པར་དགོངས་ནས་གནས་བཅུའི་ཕྱག་མཆོད་རྒྱལ་བསྟན་
འཛད་མེད་ཅེས་བྱ་བའི་ལེགས་བཤད་འདི་(༡༤ ༨ན)བཀའ་རྩོམ་མཛད་དེ་བོད་ལྗོངས་
E
ཀྱི་དགོན་སྡེ་ཕལ་མོ་ཆེར་ཚོགས་འདོན་དུ་འཛུགས་པ་གནང་འདུག་ཀྱང་། གདུལ་བྱ་
རྣམས་བློ་གྲོས་དམན་ཞིང་གཞུང་ཉིད་ཚིག་ཚོགས་ཆེ་བས་དེང་སང་ཕྱག་མཆོད་འདི་
བཞིན་རྒྱུན་ཆད་ཉེར་གྱུར་བ་དང་། རྗེ་བླ་མ་འདི་ཉིད་ནས་བསྟན་པ་འབའ་ཞིག་འ་
དགོངས་ཏེ་རྟོགས་བརྗོད་ཆེན་མོ་ཡང་བསྐུལ་བ་པོ་མེད་པར་གསར་རྩོམ་མཛད་ཅིང་།
དེ་ལས་བྱུང་བའི་ཕྱག་མཆོད་བསྡུས་པ་འདི་ཡང་གཞུང་རྒྱས་བསྡུས་མཚམས་པར་མ་
ཟད་རྒྱལ་མཆོག་ལྔ་བ་ཆེན་པོས་བསྟན་འགྲོར་ཕན་བདེ་སྤེལ་བའི་མཛད་པ་བཟང་པོའི་
ཕྱག་སྲོལ་ནུབ་པ་རྣམས་སླར་ཡང་འཕེལ་བའི་ཐུགས་སྨོན་གྱིས་མཚམས་སྦྱོར་དྲག་
པར་བརྟེན་རང་ཉིད་ཀྱང་རྗེས་སུ་ཡི་རང་གི་དད་པ་ཐོབ་སྟེ་ཕྱག་མཆོད་འདི་བཞིན་རྒྱུན་
གྱི་ཉམས་ལེན་དུ་བྱེད་འདོད་ཐུན་མོང་མ་ཡིན་པ་བྱུང་ཞིང་། སྔ་འཕྲོས་བླ་མ་མཆོག་
གིས་བསྟན་འགྲོའི་དོན་རླབས་པོ་ཆེ་མཛད་པ་ལ་ལེགས་སོའི་མཆོད་སྤྲིན་དང༌། ནང་
ལ་ ཡང་འཁོར་དགེ་སློང་རྣམས་ལ་ཡང་མང་འགྱེད་ཀྱི་བསྙེན་བཀུར་བཅས་རྒྱས་པར་ བྱས་
ཤིང་། རྗེས་སུ་བསྟན་འགྲོའི་བདེ་ཐབས་ཁོ་ནར་བསམས་རྗེ་བླ་མ་མཆོག་གི་དགོངས་
བཞེད་ཐུན་མོང་མ་ཡིན་པ་ལྟར་ཐུབ་པ་ཆེན་པོ་འཕགས་པ་གནས་བརྟན་བཅུ་དྲུག་རྒྱ་
གར་ལུགས་གོས་སེར་རྒྱུ་རྙིང་གི་ཐོག་ཏུ་(༡༤ རབ)ཧལ་ཚོན་གྱིས་ བྲིས་པ་རྗེ་འདིའི་
ཐུགས་དམ་རྟེན་དུ་བཞུགས་པ་ཅི་འདྲ་བ་ཞིག་དང༌། ཧོར་གོས་ཁྱད་ཐོན་དྲས་ཤིང་
དྲུབས་པ་ལས་བྱུང་བའི་གནས་བཅུའི་འདྲ་ཐང་ཁྱད་དུ་འཕགས་པ། ཡང་རས་བྲིས་སུ་
གནས་བརྟེན་རང་རང་གི་མཐའ་སྐོར་དུ་རྗེ་འདིས་མཛད་པའི་སོ་སོའི་རྟོགས་བརྗོད་ཀྱི་
- 208 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཞིང་བཀོད་ཡོད་པ་ཞིག་དང་། ཁྱད་པར་གནས་བརྟན་ལྷ་ཁང་ཕུན་ཚོགས་འཁྱིལ་བ་
འདི་ཉིད་གསར་བཞེང་ཐོག །གནས་བརྟན་རྣམས་ཀྱི་སྐུ་ཚད་དང་བཞུགས་སྟངས་རྗེ་
འདིའི་ཐུགས་དམ་རྟེན་དུ་ཡོད་པའི་ཐང་ཚད་ལས་མི་ཆུང་བ་འབུར་སྐུར་བཞེངས་ཏེ་
ངོས་སྟོན་འཁོར་དང་བཅས་པས་རྒྱུན་མི་འཆད་པའི་མཆོད་ཚོགས་དང་བཅས་གནས་
བརྟན་ཕྱག་མཆོད་ཐུབ་བསྟན་རྒྱས་བྱེད་ཡིད་བཞིན་གྱི་ནོར་བུ་ཞེས་བྱ་བ་འདི་ཉིད་རྒྱུན་
འདོན་ བསྟར་ མར་ ཡོད་ པ་ འདི་ བཞིན་དང༌། གཞན་ ཡང་ བདག་ ཅག་ནས་ དོ་ ཁུར་
བགྱིས་ཏེ་རྒྱ་ཧོར་བོད་གསུམ་གྱི་ཆོས་སྡེ་ཕལ་ཆེར་དུ་ ཕྱག་མཆོད་འདི་ཉིད་གསར་
འཛུགས་བགྱིས་པའི་མཐུ་ལ་བརྟེན་དེང་སྐབས་གངས་ཅན་པ་ཡོངས་ལ་བདེ་སྐྱིད་སྤྲིན་
དབར་གྱི་ཉི་མ་ལྟ་བུ་ཞིག་འདུག་པ་ནི་ཐུབ་པ་ཆེན་པོ་འཕགས་པ་གནས་བརྟན་བཅུ་
དྲུག་གི་བྱིན་རླབས་ཀྱི་ནུས་མཐུ་ཁོ་ནར་སེམས་ཤིང་། དེའི་ཕྱིར་རྗེ་འདི་ཉིད་ནི་ལུས་
ཅན་ཀུན་ལ་ཕན་བདེ་འབྱུང་བའི་སྒོ་དམ་པ་ཡིད་བཞིན་གྱི་ནོར་བུ་ལྟ་བུ་ཞིག་ཡིན་ནོ། །
དུས་འདིར་(༡༤༩ན)སྐྱིད་གྲོང་རི་ཁྲོད་པ་རྣམས་ནས་རྗེ་ཉིད་དགུང་ཀེག་ལས་
གྲོལ་བའི་ལེགས་སྐྱེས་འབུལ་བར་དགེ་བཤེས་ལྷུན་གྲུབ་རྒྱ་མཚོ་དང༌། དགེ་སློང་ཡེ་
ཤེས་བསྟན་འཛིན་གཉིས་འབྱོར་བར་ཕྱི་མ་འདིས་གསོལ་བ་བཏབ་ངོར་དཔལ་རྡོ་རྗེ་
འཇིགས་བྱེད་ཀྱི་དབང་བཞི་སྟ་གོན་དང་བཅས་པ་རྒྱས་པར་སྩལ། སྐྱིད་གྲོང་རི་ཁྲོད་པ་
རྣམས་ཀྱིས་ལིའི་མཎྜལ་དངུལ་སྲང་གསུམ་གྱི་ཚོམ་བུས་དཔའ་བ་དང་སོ་སོའི་དགེ་
སྦྱོར་གྱི་རིམ་པ་ལ་ཡར་སྐྱེད་འདི་ལྟར་ཡོད་ཚུལ་གྱི་ཞུ་འཕྲིན་འབྱོར་བར་ཤིན་ཏུ་མཉེས་
ཏེ་སླར་ཡང་སྒྲུབ་པ་ལ་བསྐུལ་བའི་བཀའ་ལན་སྩལ་བ་ནི་འདི་ལྟར། ཨོཾ་སྭ་སྟི། སྲིད་
ལས་ཡིད་འབྱུང་སྐྱོ་ཤས་ཀྱིས་བསྐུལ་ནས། །རྒྱལ་བས་བསྔགས་པའི་དབེན་པའི་རི་
སུལ་དུ། །རྩེ་གཅིག་སྒྲུབ་ལ་གཞོལ་བའི་སྤོང་བ་པ། །རྣམ་དག་ཁྲིམས་ལྡན་འདུས་
- 209

བནརྒྱལ་དབང་འཇམ་དཔལ་རྒྱ་མཚོས་མཛད།
སྡེའི་ཞབས་དྲུང་དུ། །དགེ་སྦྱོང་རྒན་པོའི་མཆིད་ནས་འདི་སྐད་ཞུ། ཁྱེད་ཅག་ཆོས་ལྡན་
ལུས་ལ་རྨ་མེད་དམ། །འབྱུང་བ་འཁྲུགས་པས་གཙེས་པར་མ་གྱུར་ཏམ། །རུང་མཐུན་
འཚོ་བས་ཕོངས་པ་མེད་ལགས་གྲང་། །སྔོན་བྱོན་དམ་པས་བགྲོད་པའི་གཤེགས་ཤུལ་
དུ། །གུས་ དང་ རྟག་ཏུ་ སྦྱོར་ བའི་ གོམ་འགྲོས་ ཀྱིས། །ཉིན་མཚན་ཀུན་ཏུ་བར་མེད་
བསྐྱོད་པ་ཡིས། །ཡིད་ཆད་སྒྱིད་ལུག་ངལ་བར་མ་གྱུར་ཏམ། །སྡོམ་བརྩོན་(༡༤༩བ)
རྣམས་ཀྱིས་མངགས་པའི་བྱ་མ་རྟ། །དད་བརྩོན་རྣམ་དཔྱོད་ལྡན་པའི་གཉིས་སྐྱེས་ཟུང་། །
འཕུར་ལྡིང་རོལ་ པས་ཁོ་བོའི་གམ་དུ་ལྷགས། །འདབ་མའི་ཐལ་སྦྱར་གུས་པ་སྔོན་
བཏང་སྟེ། །བསྙེན་བཀུར་རིམ་གྲོའི་མཆོད་པ་དང་བཅས་པས། །རིང་དུ་འཚོ་བའི་རྟེན་
འབྲེལ་ལེགས་བསྒྲིགས་ཤིང་། །རིན་ཆེན་མེ་ཏོག་དག་གིས་མངོན་མཆོད་ནས། ཁྱེད་
ཅག་རྣམས་ ཀྱི་ ཡིད་ ལ་ བརྣགས་ པའི་ དོན། །ཤིན་ ཏུ་ གསལ་ བའི་ ངག་ གིས་ ཆེར་
བསྒྲགས་པས། །མ་ལ་ཡ་ཡི་དྲི་བཞོན་གྱིས་བསྐྱོད་པའི། །ཤིང་བལ་གོ་ལའི་ལམ་ལ་
གཡེང་པ་བཞིན། ཁོ་བོའི་ཡིད་ནི་དབེན་པའི་ནགས་ཚལ་ལ། །དགའ་དང་སྤྲོ་བས་
གཡེངས་ཤིང་འདུན་པར་བྱས། །ཀྭ་ཡེ་གྲོགས་དག་དལ་འབྱོར་ཐོབ་དུས་འདིར། །རང་
གིས་རང་ཉིད་བསླུ་བར་མ་བྱེད་པར། །དམ་པ་རྣམས་ཀྱི་རྣམ་ཐར་ལེགས་ལྟོས་ལ། །
གཏན་ གྱི་དོན་ཆེན་བསྒྲུབ་ལ་འབད་པར་བྱ། །ཚེ་འདིའི་ཕུན་ཚོགས་བསྒྲུབས་ཀྱང་
འགྲུབ་པ་དཀའ། །གྲུབ་ཀྱང་ཆགས་སྡང་ཉོན་མོངས་འཁྲུག་བྱེད་ཅིང་། །རྣམ་པ་ཀུན་ཏུ་
སྡུག་བསྔལ་འཐོབ་འགྱུར་བས། །ཉེས་བརྒྱའི་འབྱུང་གནས་འདི་ལ་དགའ་བ་ཅི། ཁོ་བོ་
འདི་ན་ཆེན་པོས་བཀུར་གྱུར་ཅིང་། །ཟང་ཟིང་འ་འུར་འདུ་འགོད་མང་ན་ཡང་། །དེ་དང་
དེ་ལ་ཡིད་བརྟན་ཅང་མ་མཆིས། །འཁོར་བའི་ཕུན་(༡༥༠ན） ཚོགས་དུག་སྦྲུལ་ གྲིབ་
བསིལ་འདྲ། །ཕན་ལས་གནོད་པ་བརྒྱ་འགྱུར་སྐྱེ་བར་འགྱུར། །རྒྱལ་བའི་བསྟན་པ་
21 0 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཉམས་པའི་དུས་མཐའ་འདིར། །དམ་ཆོས་བསྟན་ཀྱང་ཕན་པ་ཤིན་ཏུ་དཀའ། །སྐྱེ་བོ་
ཕལ་ཆེར་ཚེ་འདིའི་བདེ་ཐབས་སེམས། །ཆོས་འདོད་ཕལ་ཆེར་སྡིག་པའི་གྲོགས་ཀྱིས་
བསླུ། །གནས་དང་གྲོགས་དང་ཡོ་བྱད་གང་ནས་ཀྱང་། །ཆོས་མཐུན་རྐྱེན་དུ་འགྱུར་བ་
ཉིན་སྐར་ཙམ། །སྙིགས་མའི་ངང་ཚུལ་དེ་དག་ལེགས་སོམས་ལ། །ཚང་ལ་མ་ནོར་ལམ་
བཟང་དང་མཇལ་བ། །འདི་འདྲ་དཀོན་ཞེས་རང་གིས་རང་ལ་བསྐུལ། །མགོན་པོ་དྲི་
མ་མེད་ པ་ཡབ་སྲས་དང༌། །རྒྱལ་བའི་སྲས་པོ་ཐོས་པ་དགའ་ལ་སོགས། །སྔོན་བྱོན་
དམ་པ་མང་པོས་བྱིན་རླབས་ཤིང་། ཁྱད་པར་བྱ་བྲལ་གྲུབ་པའི་དབང་ཕྱུག་གིས། །
མཐོང་ཆོས་བདེ་བའི་དགའ་སྟོན་མྱོང་བའི་ས། ། ལྷ་ཡི་དྲང་སྲོང་རྣམས་ཀྱང་སྨོན་བྱེད་
པ། །འདི་འདྲ་རྙེད་པ་སྐལ་བ་བཟང་ངོ་ཞེས། །དད་དང་སྤྲོ་བས་རང་གི་རྒྱུད་བསྐུལ་ཏེ། །
སངས་རྒྱས་ལས་ཀྱང་དཀོན་པའི་གདམས་པ་མཆོག །ཚང་ལ་མ་ནོར་མདོ་སྔགས་ལམ་
རིམ་ལ། །ཉིན་རེ་བཞིན་དུ་བག་ཆགས་ཅི་ཐེབས་མཛོད། །ལྷ་ཆོས་བདུན་ལྡན་རྣམ་
ཐར་གཙང་མ་ལ། །རྩིང་སྤྱོད་ཅན་གྱི་བསྲེ་བསླད་མེད་(༡༥༠བ)པ་དང༌། ། བློ་བཟང་རྒྱལ་
བ་གཉིས་པའི་སྙན་བརྒྱུད་ལ། །ཆོས་ལྟར་བཅོས་པའི་བག་འདྲེས་མེད་པར་མཛོད། །
དེ་ལྟར་རྩེ་གཅིག་སྒྲུབ་པ་བྱེད་པ་ལ། །གོ་མཚོན་ཐོགས་པའི་གནོད་པ་མི་འབྱུང་གིས། །
དོན་མེད་ཅོལ་ཆུང་ཚེ་འདིའི་སྣང་ཤས་དང་། །དེ་ཡི་རྒྱུ་རྐྱེན་སྡིག་གྲོགས་འབྱུང་ཉེ་བས། །
གྲོགས་ངན་འགོ་ནད་འདྲ་ལ་བག་ཟོན་མཛོད། །ལྟོས་ཤིག་རས་དཀར་དྲི་མ་མེད་པ་
ཡང་། །མི་གཙང་སྒོག་པའི་ཆུན་པོ་དང་སྡེབས་ན། །དེ་ཡི་དྲི་ངན་ངེས་པར་འགོ་བར་
འགྱུར། །དྲི་བཟང་ཁ་ཆེའི་ཡུལ་སྐྱེས་དང་འགྲོགས་པའི། །རས་ལ་དེ་ཡི་དྲི་བཟང་ངེས་
པར་འབྱུང་། །དེ་ ཕྱིར་ སྡིག་གྲོགས་དུག་བཞིན་སྤོང་བ་དང་། །གྲོགས་བཟང་དམ་པ་
བསྟེན་པ་ཤིན་ཏུ་གཅེས། །དེ་ལྟར་གདམས་པའི་དོན་རྣམས་ལེགས་བསྒྲུབས་ན། །བླ་
21 1 -

རྒྱལ་དབང་འཇམ་དཔལ་རྒྱ་མཚོས་མཛད།
མ་རྒྱལ་བ་སྲས་བཅས་མཉེས་པར་འགྱུར། །དམ་ཅན་ཆོས་སྐྱོང་སྲུང་མའི་ཚོགས་རྣམས་
ཀྱང་། ། ལམ་བཟང་སྒྲུབ་པ་དེ་ཡི་རྗེས་སུ་འབྲང་། །དཀར་ཕྱོགས་ལྷ་རྣམས་མགུ་ནས་
གྲགས་སྙན་སྒྲོག །རང་གི་འདི་ཕྱི་གཏན་གྱི་དོན་ཆེན་འགྲུབ། །ལྷ་རྫས་དྲི་མ་མེད་པ་
དང་། སྲུང་མདུད། བྱིན་རྟེན་བཅས་མེ་རྟ་ནག་པ་ཟླ་བའི་ཚེས་བརྒྱད་ལ་ཕོ་བྲང་ཆེན་པོ་
པོ་ཏ་ལའི་གཟིམས་ཆུང་བདེ་བ་ཅན་ནས་ཕུལ། ཞེས་པའོ། །
དུས་འདིར་བདག་(༡༥༡ན)ཅག་གི་གསོལ་བ་འདེབས་རྟེན་དར་འདམ་ལས་
གྲུབ་པའི་དཔལ་རྡོ་ རྗེ་འཇིགས་བྱེད་བདུད་ལས་རྣམ་རྒྱལ་གྱི་སྐུ་བརྙན་ད་ལྟ་མགོན་
ཁང་སྦུག་གི་རྟེན་གཙོར་ཡོད་པ་འདི་ཉིད་གསར་བཞེངས་བགྱིས་ཏེ་གཟུངས་འབུལ་རྗེ་
ཉིད་ལ་ཞུས་པས་དེ་ སྔ་དྲག་ཚུལ་ཆེར་མེད་པ་ཞིག་འདུག་རུང་། རྗེ་འདི་དང་བདག་
ཅག་གདན་འཛོམས་ནས་རབ་ཏུ་གནས་པའི་ཆོ་ག་རྒྱས་པར་མཛད་པས་ཡེ་ཤེས་པ་
བསྟིམ་པའི་སྐབས་དྲག་པོའི་ཞལ་གདངས་ཏེ། རྭ་རྩེ་ཁྲུག་བྱེད་པ་དང་། གཡོན་ཕྱོགས་
སུ་འགྱིངས་ཏེ་རྔམས་པའི་སྟབས་སུ་གྱུར་པ་མངོན་སུམ་དུ་མཐོང་ཞིང་། དེ་ཕྱིན་ནས་
ཤིན་ཏུ་དྲག་པ་བལྟ་བས་མི་བཟོད་པ་ལྟར་གྱུར་པ་ནི་རྗེ་བླ་མ་ཉིད་རྟེན་དེའི་རིགས་ཀྱི་
བདག་པོ་འཇམ་དཔལ་ངུར་སྨིག་གི་ཟློས་གར་མཛད་པའི་བྱེད་པོར་ངེས་པའི་དད་པ་
བརྟན་པོ་ཡང་ ཐོབ་བོ། །དེ་ནས་རྟེན་ དེའི་མདུན་དུ་ བདག་ རྐྱང་ པར་ དཔལ་ རྡོ་ རྗེ་
འཇིགས་བྱེད་ལྷ་བཅུ་གསུམ་གྱི་དབང་ཆེན་སྟ་གོན་དང་བཅས་པ་དང༌། ལམ་བསྐྱེད་
པའི་རིམ་པའི་ཟབ་གནད་ཐུན་མོང་མ་ཡིན་པ་སྙན་བརྒྱུད་ལས་འབྱུང་བ་རྣམས་རྫོགས་
པར་སྩལ་ཏེ་དམ་ཚིག་དང་སྡོམ་པ་དག་དགོས་པའི་ཞལ་ཏ་ཡང་ཞིབ་རྒྱས་སུ་ཕེབས།
གཞན་ཡང་བདག་ཅག་ལ་ཐུབ་པ་ཆེན་པོ་འཕགས་པ་གནས་བརྟན་བཅུ་དྲུག་དང་།
(༡༥༡བ)རྣམ་འཇོམས། ལོ་གྱོན་མ། སེང་གདོང་མ་གཙོ་འཁོར་གསུམ་རྣམས་ཀྱི་རྗེས་
- 212 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
གནང་དང་། སོ་སོའི་སྒྲུབ་ཐབས་ལས་ཚོགས་དང་བཅས་པ། ས་ག་ཟླ་བའི་ནང་དཔལ་
མོ་ལུགས་ཀྱི་བཅུ་གཅིག་ཞལ་གྱི་དབང་དང་། དུས་ཆེན་དང་བསྟུན་ཐེག་ཆེན་གསོ་སྦྱོང་
གི་སྡོམ་པ་ཡང་སྩལ་ཏེ་སྨྱུང་བར་གནས་པའི་ཆོ་ག་སྦྱོར་དངོས་རྗེས་གསུམ་ཚང་བ་ཕྱག་
བཞེས་ལག་འཁྲིད་ཀྱི་ཚུལ་དུ་རྒྱས་པར་སྩལ། དུས་འདིར་འཇམ་དབྱངས་བཞད་པ་
དཀོན་མཆོག་འཇིགས་མེད་དབང་པོས་གསོལ་བ་བཏབ་པ་ལྟར་དགའ་ལྡན་ཕྱག་རྒྱ་
ཆེན་པོའི་ཟབ་འཁྲིད་སྔོན་འགྲོའི་འཁྲིད་ཆེན་བཞི་དང་བཅས་པ་ཤིན་ཏུ་རྒྱས་པ་དང་།
མདོ་ཁམས་ཕྱོགས་སུ་བཤད་སྒྲུབ་གཉིས་ཀྱི་སྒོ་ནས་རྗེ་བདག་ཉིད་ཆེན་པོའི་བསྟན་པ་
འཛིན་སྐྱོང་ཚུལ་བཞིན་དུ་མཛད་དགོས་པའི་ཞལ་ཏ་ཡང་གནང་། ཟླ་བ་བདུན་པའི་
ནང་བདག་ཅག་འཁོར་བཅས་ལ་རྗེ་ཉིད་ཀྱི་གསུང་སྐྱེས་རབས་འགྲེལ་ཆེན་གྱི་བཤད་
ལུང་དང༌། གྲུབ་ཆེན་མི་ཏྲ་ཛཱ་ཀིའི་ལུགས་ཀྱི་སྙིང་པོ་དོན་གསུམ་གྱི་འཁྲིད་མན་ངག་
དང་བཅས་པ། དེའི་འཁྲིད་ཡིག་རྗེ་རང་ཉིད་ཀྱིས་མཛད་པ་དང༌། པཎ་ཆེན་བློ་བཟང་
ཆོས་ཀྱི་རྒྱལ་མཚན་གྱིས་མཛད་པའི་ལུང་ཡང་སྩལ། སྐབས་འདིར་རྣམ་རྒྱལ་གྲྭ་ཚང་
ཚོགས་པར་གནས་བརྟན་ཕྱག་མཆོད་དང་། གནས་ཆུང་(༡༥༢ན)ཆོས་སྐྱོང་གི་གཏོར་
ཆོག་གི་ལུང་མཆེད་ཟླ་རྗེ་དྲུང་ཟུང་དང་རྭ་སྒྲེང་སྤྲུལ་སྐུ་སོགས་དམ་གཙང་བཅུ་སྐོར་ལ་
དྲིལ་བུ་ལུས་དཀྱིལ་གྱི་དབང་དང་། དེའི་ལམ་རིམ་གཉིས་ཀྱི་འཁྲིད་བཅས་རྒྱས་པར་
སྩལ་ཏེ་དགུན་གྱི་རིང་འཆར་ཅན་སྐུ་མཚམས་ལ་བཞུགས་སོ། །
མེ་ལུག་སྨོན་ལམ་གྱི་ཐོག་སྐྱེལ་་རབས་ཀྱི་འཆད་ཉན་སྔར་བཞིན་མཛད། དུས་
འདིར་འབྲས་བསམ་བློ་དགེ་སློང་ངག་དབང་བཀྲ་ཤིས་ནས། བླ་མ་རིན་པོ་ཆེ། བདག་
གིས་མདོ་སྔགས་ཀྱི་གསུང་རབ་གང་ལ་བལྟས་ཀྱང་འདི་ཁོ་ན་ཉམས་ལེན་དུ་འོས་སོ་
སྙམ་པ་འབའ་ཞིག་བྱུང་རུང་། དེ་དག་ཐམས་ཅད་ཀྱི་དོན་ཉམས་སུ་ལེན་ཐུབ་པ་ལྟ་ཅི།
: 213 -

རྒྱལ་དབང་འཇམ་དཔལ་རྒྱ་མཚོས་མཛད།
ཐ་ན་ཁ་ཏོན་ཙམ་དུ་ཡང་མི་ནུས་ན། བློ་དམན་བདག་ལྟ་བུ་ལ་དགོངས་ཏེ་དེ་དག་གི་
བརྗོད་བྱ་མ་ལུས་པ་གཅིག་ཏུ་དྲིལ་ནས་ཉམས་སུ་ལེན་ཚུལ་གྱི་ཚུལ་གྱི་ཞལ་གདམས་
ཤིག་ཞུ་ཞེས་ཞུས་པའི་ལན་དུ་འདི་སྐད་ཅེས་བཀའ་སྩལ་ཏོ། །
ན་མོ་གུ་རུ། གང་ལ་བརྟེན་ན་བསླུ་བ་མེད་པའི་སྐྱབས། །རྒྱལ་བ་ཀུན་དངོས་
འཇམ་མགོན་ཙོང་ཁ་པ། །ཡབ་སྲས་བརྒྱུད་པར་བཅས་པ་ཐམས་ཅད་ཀྱིས། །དད་བརྩོན་
རྣམ་དཔྱོད་ལྡན་པ་ཁྱོད་ལ་སྲུངས། །སྣང་དང་སྟོང་དང་སྣང་སྟོང་དབྱེར་མེད་གསུམ། །
ཆོས་རྣམས་ཀུན་གྱི་གཞི་ཡི་གནས་ཚུལ་ཡིན། །ཐབས་དང་(༡༥༢བ)ཤེས་རབ་ཐབས་
ཤེས་དབྱེར་མེད་གསུམ། །ཐེག་པ་ཆེན་པོའི་ལམ་གྱི་གནས་ཚུལ་ཡིན། །ཆོས་སྐུ་གཟུགས་
སྐུ་དེ་གཉིས་དབྱེར་མེད་གསུམ། །མཐར་ཐུག་འབྲས་བུ་མཆོག་གི་གནས་ཚུལ་ཡིན། །
རང་སེམས་སྟོང་པའི་གནས་ལུགས་ལྟ་བ་དང༌། །མ་རྒན་འགྲོ་ལ་བྱམས་བརྩེའི་སྤྱོད་པ་
དང་། །བདེ་གསལ་མི་རྟོག་རྩེ་གཅིག་སྒོམ་པ་གསུམ། །ཟུང་དུ་འབྲེལ་བ་ལྟ་སྒོམ་སྤྱོད་
གསུམ་ཡིན། །ལེགས་ཚོགས་ཀུན་གྱི་རྩ་བ་ཟླ་མེད་པ། །བླ་མ་ཡི་དམ་དབྱེར་མེད་སྙིང་
དབུས་བཞུགས། །ཚང་ལ་མ་ནོར་མདོ་སྔགས་ལམ་རིམ་ལ། སྒྲུབ་པ་སྙིང་པོར་བྱེད་པ་
མཐར་ཕྱིན་ཤོག །ཅེས་པ་འདི་རྣམས་ཁ་ཏོན་དུ་གྱིས་ལ་དགེ་སྦྱོར་སྔར་བཞིན་དུ་གྱིས་
དང་ལམ་གྱི་གཙོ་བོ་རྣམ་གསུམ་གྱི་འཁྲིད་ཤིན་ཏུ་རྒྱས་པ། བྱང་ཆུབ་ལམ་སྒྲོན་དང༌།
རྗེ་ཉིད་ཀྱི་གསུང་འཁོར་ལོ་བདེ་མཆོག་ལ་བརྟེན་པའི་བླ་མའི་རྣལ་འབྱོར་བདེ་ཆེན་
གཞལ་མེད་ཁང་དུ་བགྲོད་པའི་ཉེ་ལམ། བཀའ་གདམས་མན་ངག་བདུད་རྩིའི་བུམ་
བཟང་། ལྷོ་བྲག་གྲུབ་ཆེན་ལ་བརྟེན་པའི་བླ་མའི་རྣལ་འབྱོར། བླ་འཁྲིད་ལྡེ་མིག་རྣམས་
བ 214 .

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཞལ་གྱི་དབང་ཆེན་རྒྱལ་བ་དགེ་འདུན་རྒྱ་མཚོས་མཛད་པའི་སྨྱུང་གནས་ཀྱི་ཆོ་གའི་
ལུང་སོགས་ཟབ་ཆོས་མང་དུ་གནང་། དུས་འདིར་རྗེ་ལྕང་སྐྱ་རིན་པོ་ཆེ་ནས་མཁས་
མཆོག་དཔའ་བོས་མཛད་པའི་སངས་རྒྱས་ཀྱི་བསྟོད་པ་བརྒྱ་ལྔ་བཅུ་པ་འདི་ལ་རྒྱ་བོད་
ཀྱི་མཁས་གྲུབ་སུས་ཀྱང་དོན་གཏིང་ཕྱིན་པའི་འགྲེལ་པ་མཛད་པ་མི་སྣང་བས་གཞུང་
འདི་ལ་འགྲེལ་བཤད་རྨད་དུ་བྱུང་བ་ཞིག་མཛད་དགོས་ཞེས་ཞལ་ཆེམས་ཀྱི་ཚུལ་དུ་
བསྐུལ་མ་མཛད་འདུག་པ་བཞིན། ས་ཟླའི་དུས་ཆེན་དང་བསྟུན་བསྟོད་པ་བརྒྱ་ལྔ་བཅུ་
པའི་རྣམ་བཤད་ལམ་བཟང་གསལ་བྱེད་རིན་ཆེན་སྒྲོན་མ་ཞེས་བྱ་བའི་ལེགས་བཤད་
ཀྱང་མཛད། ཟླ་བ་ལྔ་པའི་ནང་བདག་ཅག་ནས་གསོལ་བ་བཏབ་པ་བཞིན་གདན་ས་
ཁག་གི་བླ་སྤྲུལ་མང་པོ། བསྟན་པར་ཕན་རེ་ཆེ་བའི་དགེ་བཤེས་ཉིས་བརྒྱ་སྐོར་དང་།
བདག་ཅག་འཁོར་དང་བཅས་པ་ལ་གསང་བ་འདུས་པའི་རྒྱུད་འགྲེལ་བ་ཆེན་པོ་བཞི་
དང་སྦྲགས་པའི་བཤད་སྲོལ་ཐུན་མོང་མ་ཡིན་པ་འཇམ་མགོན་སྙན་བརྒྱུད་ཀྱི་མན་ངག་
ལ་བརྟེན་ནས་མཐའ་ཆོད་པར་ཟླ་བ་གཉིས་ཀྱི་རིང་རྒྱས་པར་སྩལ། གཞན་ཡང་ རྗེ་
ཉིད་ལ་དད་ལྡན་རྣམས་ཀྱི་འབུལ་སྦྱོར་བྱུང་བའི་དངོས་པོ་རྣམས་འབྲེལ་ཚད་དོན་ལྡན་
དུ་མཛད་པའི་ཆེད་ལམ་རིམ་(༡༥༣བ)བླ་མ་བརྒྱུད་རིམ་ལ་རྒྱ་ཆེན་སྤྱོད་བརྒྱུད། ཟབ་
མོ་ལྟ་བརྒྱུད། རླབས་ཆེན་སྤྱོད་བརྒྱུད་དེ་བརྒྱུད་གསུམ་དུ་གསུངས་པའི་བླ་ཐང་བདུན་
ཅུ་དོན་བདུན་གྱི་གཙོ་བོ་སོ་སོའི་མཐའ་སྐོར་དུ་རང་རང་གི་མཛད་པ་རྣམས་ཞིང་བཀོད་
དུ་ཡོད་པའི་བྲིས་ཐང་ཞིག་གསར་བཞེང་མཛད་བཞེད་ནས
། དེ་དག་གི་མེ་ལོང་དང༌།
བྲིས་པའི་ཕོགས་ཡོན་སོགས་ཀྱི་དོད་དངུལ་སྲང་སྟོང་ཕྲག་གཅིག་སྔ་ལོ་ནས་བདག་ལ་
གནང་སྟེ་བཞེང་བཀོད་དགོས་ཚུལ་ཕེབས་པ་བཞིན་དབུས་གཙང་གི་བྲིས་པ་མཁས་
ངེས་ཚང་མ་ཁུ་བསྡུས་ཏེ་དོ་དམ་དུ་རྩེ་དྲུང་དཀའ་ཆེན་བློ་བཟང་བསོད་ནམས་ཟུར་དུ་
- 215 -

རྒྱལ་དབང་འཇམ་དཔལ་རྒྱ་མཚོས་མཛད།
བསྐོས་ནས་བཟོ་རིགས་པ་རྣམས་ཕོགས་ཡོན་གྱིས་ཡིད་ཚིམས་པར་བྱས་ཏེ་ལས་གྲྭ་
བཙུགས་པས་བྲིས་དང་ཚོན་སོགས་ཕུན་སུམ་ཚོགས་པ་རིང་པོར་མ་ཐོགས་པར་གྲུབ་
ཅིང་། རང་ཉིད་ཚོགས་རྫོགས་པའི་ཐབས་སུ་བྲིས་ཐང་དེ་དག་གི་གོང་གཤམ་སྒྲིམ་
བཏགས་ནོར་བུ་ཆ་བདུན་སྔོན་པོ་དང༌། འཇའ་དམར་སེར། ལིང་དམར་དང་། སྨན་
རྩེའི་ཞལ་ཁེབས་ཉིས་བརྩེགས། ཏོག་དང་ཕྱི་སྣོད་ཀྱི་སྒམ་སོགས་ངེད་རང་ནས་གསར་
བཞེང་བྱས་ཏེ་ཕུལ་བ་དང་ཕྱོགས་མཚུངས་སུ་རྗེ་འདི་ཉིད་ཀྱི་རྣམ་ཐར་གཙོ་བོར་གྱུར་
པའི་ལམ་རིམ་བླ་མ་བརྒྱུད་པའི་མཛད་པ་བྲིས་ཐང་དུ་གང་ཕེབས་པ་ནང་ལྟར་གྱི་རྣམ་
ཐར་གསར་སྒྲིགས་(༡༥༤ན)ཤིག་དགོས་ཚུལ་གསོལ་བ་བཏབ་པ་བཞིན་དགྱེས་བཞིན་
དུ་ཞལ་གྱིས་བཞེས་ཏེ། བྱང་ཆུབ་ལམ་གྱི་རིམ་པའི་བླ་མ་བརྒྱུད་པའི་རྣམ་ཐར་རྒྱལ་
བསྟན་མཛེས་པའི་རྒྱན་མཆོག་ཕུལ་བྱུང་ནོར་བུའི་འཕྲེང་བ་ཞེས་བྱ་བའི་ལེགས་བཤད་
ཀྱང་མཛད། དེ་ནས་ཕུར་ལྕོག་སྤྲུལ་སྐུས་གསོལ་བ་བཏབ་པ་བཞིན་ཕུར་ལྕོག་རིགས་
དེ་ཡང་ཆེན་པོའི་གོ་སར་བརློམ་པའི་དྲི་ཙམ་ཡང་མེད་
གསུམ་བྱང་ཆུབ་གླིང་དུ་ཕེབས། 
པར་ཕུར་བུ་ལྕོག་གི་གླིང་སྤྱན་གྱིས་གཟིགས་མ་ཐག་ངའི་བླ་མའི་གདན་ས་གསུངས་
ནས་ཆིབས་ལས་བཤོལ་ཏེ་ཕྱག་གདན་སོགས་ཀྱང་མེད་པར་ཕྱག་འཚལ་མཛད་བཞིན་
དུ་བླ་མ་དྲན་པའི་གདུང་བས་སྤྱན་ཆབ་ཀྱང་མང་དུ་བསིལ། དེ་ནས་བླ་མ་བྱམས་པ་
རིན་པོ་ཆེའི་སྐུ་གདུང་དང་འདྲ་སྐུ་རིན་པོ་ཆེ་སོགས་ལ་སྣ་ལྔའི་མཆོད་པ་དངུལ་དཀར་
གྱི་མཎྜལ་དང་བཅས་ཕུལ་ཏེ་བསྟན་འགྲོར་ཕན་བདེ་འབྱུང་བའི་ཐུགས་སྨོན་དང་ཉིན་
གསུམ་གྱི་རིང་སྒྲུབ་སྡེ་གསུམ་ཚོགས་ཀྱི་དགེ་འདུན་རྣམས་ལ་ཐེག་པ་ཆེན་པོར་སེམས་
བསྐྱེད་པའི་གདམས་པ་ཡང་རྒྱས་པར་སྩལ། ཟླ་བ་བརྒྱད་པའི་ཚེས་ལྔ་ལ་པོ་ཏ་ལར་
ཕེབས། བདག་ཅག་གིས་གསོལ་བ་བཏབ་པ་བཞིན་དགེ་འདུན་བརྒྱ་ཕྲག་གཉིས་ཙམ་
- 216 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ལ་ཐུབ་དབང་གནས་བརྟན་བཅུ་དྲུག་དང་བཅས་པའི་རྟོགས་བརྗོད་ཆེན་མོའི་(༡༥༤ བ)
ལུང་དང་། ལྷ་ལྡན་རྨེ་རུར་ཕེབས་ཏེ་རྣམ་གྲོལ་དོན་གཉེར་གྱིས་འདུས་པའི་དགེ་འདུན་
སུམ་སྟོང་ལྷག་ཙམ་ལ་བདེ་ལམ་མྱོང་འཁྲིད་ཀྱི་ཚུལ་དུ་རྒྱས་པར་སྩལ་བས་ཆོས་གསན་
པ་ཐམས་ཅད་བློ་འཁུལ་ཆེ་ཞིང་། ཚང་མས་ཉམས་ལེན་ལ་སྦྱར་ཏེ་སྔ་དགོང་གི་གསེང་
བར་རྣམས་སུ་འཕྲུལ་སྣང་གི་ཇོ་བོ་རིན་པོ་ཆེའི་སྐུ་མདུན་དང་། འཁྱམས་ར་ཆེན་མོ།
རྨེ་རུའི་སྒོ་མཆོར་དང་། རྡོ་བཅལ་རྣམས་སུ་ཕྱག་འཚལ་གནང་མིས་གང་བ་ཆོས་ཐོག་
གི་རིང་རྒྱུན་མ་ཆད་པ་བྱུང་ངོ་། །ཆོས་འཁོར་དེའི་མཇུག་ཏུ་རྨེ་རུའི་དགེ་སློང་བདེ་ཆེན་
ཆོས་འཕེལ་གྱིས་གསོལ་བ་བཏབ་པ་བཞིན་ཡི་དམ་གྱི་དབང་ཆེན་ཐོབ་པ་ཉིས་སྟོང་དུ་
ཉེ་བར་རྡོ་ རྗེ་འཇིགས་བྱེད་ཀྱི་བསྐྱེད་རིམ་གྱི་འཁྲིད་དང་། སེར་སྨད་དགེ་སློང་ངག་
དབང་དར་རྒྱས་ཀྱིས་གསོལ་བ་བཏབ་པའི་ངོར་བླ་མཆོད་བདེ་སྟོང་དབྱེར་མེད་མའི་
འཁྲིད་ སྔོན་དུ་འགྲོ་བས་རྫོགས་ རིམ་ གྱི་མན་ངག་རྣམས་རྫོགས་པར་གནང་། དུས་
འདིར་ཁྲི་ཆེན་རྒྱ་ནག་པའི་སྤྲུལ་སྐུར་སྒྲོལ་མའི་རྗེས་གནང་དང་། རྟོགས་བརྗོད་མདུན་
ལེགས་མའི་ལུང་དང་འབྲེལ་བའི་ཐུགས་གཉེར་གྱི་རིམ་པ་གཞུང་དེ་ཉིད་དང་མཐུན་པ་
ཞིག་གནང་དགོས་པའི་ཞལ་ཏ་ཡང་མཛད། ཟླ་བ་བཅུ་པའི་ནང་དྭགས་པོ་གྲྭ་ཚང་ཚོགས་
ཡོངས་སུ་དགའ་ལྡན་ལྷ་བརྒྱ་མའི་འཁྲིད་རྒྱས་པར་སྩལ་ཅིང་། (༡༥༥ན)དབུ་མ་འཇུག་
པའི་དབྱངས་རྒྱུགས་བཞེས་པས་གྲྭ་ཚོགས་རྣམས་གསུང་གྲ་འགྲིག་ཅིང་དམ་པ་མང་
པོའི་འབྱུང་ཁུངས་ཡིན་གཤིས་ཐུགས་དགྱེས་པ་བླ་ན་མེད་པ་མཛད། དེ་ནས་བདག་
ཉིད་ཀྱིས་གསོལ་བ་བཏབ་པ་བཞིན་གཟིམས་ཆུང་ཉི་འོད་དུ་སྡེ་སྣོད་འཛིན་པ་བརྒྱ་
ཕྲག་བརྒལ་ཙམ་ལ་རྗེ་ཉིད་ཀྱིས་མཛད་པའི་འདུལ་བའི་ལས་ཆོག་གི་ལུང་འཁྲིད་དང་
དགེ་ཚུལ་སློང་གི་བསླབ་བྱའི་སྡོམ་ཚིག །གཞན་ཡང་སྡོམ་པ་ཉི་ཤུ་པ། རྩ་ལྟུང་བཅུ་
- 217 -

རྒྱལ་དབང་འཇམ་དཔལ་རྒྱ་མཚོས་མཛད།
བཞི་པ། སྦོམ་པོ་བརྒྱད་བཅས་ཀྱི་རྩ་ཚིག་གི་ལུང་དང་རང་རང་གི་སྐབས་ནས་བསྟན་
པའི་བསླབ་བྱ་རྣམས་རེ་རེ་ནས་ངོ་སྤྱད་དེ་ལག་ལེན་ལ་འགེལ་བའི་མན་ངག་རྣམས་
ཀྱང་མཐིལ་ཕྱིན་པར་སྩལ། དུས་འདིར་ཁྲི་རྒྱ་ནག་པའི་སྤྲུལ་སྐུར་མགོན་པོ་བར་ཆད་
ཀུན་སེལ་གྱི་རྗེས་གནང་དང་། ཆོས་སྲུང་དུ་མའི་གཏོར་ཆོག་སྤྲུལ་སྐུ་འདི་པས་གསར་
སྒྲིགས་ཞུས་པའི་ལུང་། གཞན་ཡང་སྤྲུལ་སྐུ་འདི་པར་དྲིལ་བུ་ཕྱི་ནང་གཉིས་ཀྱི་དབང་
དང་། དེའི་ལམ་རིམ་གཉིས་ཀྱི་འཁྲིད་སོགས་ཆོས་བཀའ་མང་པོ་དང་། མངའ་རིས་གྲྭ་
ཚང་ཚོགས་ཡོངས་སུ་ལམ་རིམ་བསྡུས་དོན་དང་། དགའ་ལྡན་ལྷ་ བརྒྱ་མ་གཉིས་ཀྱི་
ལུང་འཁྲིད་མན་ངག་དང་བཅས་པ། གུར་སྨོན་མཁན་པོ་བྱམས་པ་ཡོན་ཏན་ལ་གྲུབ་
ཆེན་ལཱུ་ཨི་པའི་ལུགས་ཀྱི་(༡༥༥བ)འཁོར་ལོ་སྡོམ་པའི་དབང་དང་མན་ངག་རྣམས་
དགྱེས་བཞིན་དུ་ སྩལ་ཅིང་། འདི་ པས་ ཀྱང་ ལུགས་འདིའི་ རིམ་གཉིས་ ཀྱི་མན་ངག་
སོགས་རྗེ་འདིའི་གསུང་ལ་ཟིན་བྲིས་བཏབ་པའང་ཆེས་མང་ངོ༌། །
འདི་སྐབས་གྲོ་ཤོད་པ་དགེ་སློང་བློ་བཟང་ཆོས་འཕེལ་གྱིས་གསོལ་བ་བཏབ་
པའི་ངོར་བཀའ་གདམས་ཐིག་ལེ་བཅུ་དྲུག་གི་མན་ངག་རྣམས་རྒྱས་པར་སྩལ། དུས་
དེར་བསོད་ནམས་ཟེར་བ་ཞིག་གིས་བཅོམ་ལྡན་འདས་མི་གཡོ་མགོན་པོའི་སྐུ་ཞིག་
ཕུལ་བར། རྗེ་ཉིད་དགྱེས་ཏེ་ང་བཀའ་གདམས་ཡི་གདམས་ངག་འཆད་པའི་སྐབས་
བཀའ་གདམས་ཀྱི་ཆོས་སྐྱོང་ཕེབས་པ་ལེགས་གསུངས་ནས་སྐུ་བརྙན་དེ་དབུ་ཐོག་ཏུ་
བཞེས་ནས་བྱིན་རླབས་ཞུས། ན་བཟའ་གསར་པ་ཞིག་ཕུལ་ནས་རྟེན་མཆོད་ལ་བསྒྲིགས།
ཕྱིས་ཀྱང་སྐུ་བརྙན་དེ་ལ་ངའི་མི་གཡོ་བ། ངའི་ཆོས་སྐྱོང་ཞེས་ཐུགས་གཙིགས་ཆེ་བར་
མཛད། ལོ་འདིར་སྟོང་སྐོར་ནོ་མིན་ཧན་འཇམ་དབྱངས་བསྟན་འཛིན་རྒྱ་མཚོས་སྔ་གོང་
ནས་གསོལ་བ་བཏབ་པ་བཞིན་དཔལ་རྡོ་རྗེ་འཇིགས་བྱེད་ཀྱི་རིམ་པ་དང་པོའི་ཟང་
བ 218 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
འཁྲིད་འཇམ་མགོན་སྙན་བརྒྱུད་ཀྱི་མན་ངག་ཡིད་ཆེས་གསུམ་ལྡན་ཞེས་བྱ་བའི་ལེགས་
བཤད་ཀྱང་མཛད་དོ། །
ས་སྤྲེ་སྨོན་ལམ་གྱི་སྐབས་སྐྱེས་རབས་ཀྱི་འཆད་ཉན་སྔར་བཞིན་མཛད། དཔྱིད་
ཀྱི་དུས་སུ་ལྷ་ལྡན་རྨེ་རུར་སྡེ་སྣོད་འཛིན་པ་(༡༥༦ན)སུམ་སྟོང་བརྒལ་བར་ཆོས་ཀྱི་
རྒྱལ་པོ་ཙོང་ཁ་པ་ཆེན་པོའི་ཐུགས་ཀྱི་བཅུད་ཕྱུང་བའི་གདམས་པ་བྱང་ཆུབ་ལམ་རིམ་
ཆུང་བའི་བཤད་ལུང་མན་ངག་དང་བཅས་པ་རྒྱས་པར་ སྩལ། སླར་ཡང་པོ་ཏ་ལར་
ཕེབས་ཏེ་ངོས་ཀྱིས་གསོལ་བ་བཏབ་པ་བཞིན་དགོན་སྡེ་ཁག་གི་བླ་མ་སྤྲུལ་སྐུ་དང་
དགེ་བཤེས་རགས་བསྡུས་ཉིས་བརྒྱ་སྐོར་དང་། བདག་ཅག་འཁོར་བཅས་ལ་དཔལ་
འཁོར་ལོ་སྡོམ་པའི་རྒྱུད་ཀྱི་འགྲེལ་པ་སྦས་དོན་ཀུན་གསལ་གྱི་སྟེང་ནས་རྩ་བཤད་སྦྱར་
བའི་མན་ངག་རྣམས་བུམ་པ་གང་བྱོའི་ཚུལ་དུ་རྒྱས་པར་སྩལ། དུས་འདིར་གངས་ལྗོངས་
སྐྱེ་འགྲོ་ཀུན་གྱི་དཀར་མིན་ལས་ཀྱི་འབྲས་བུ་དུས་སུ་བདོ་བས། གོར་ཥ་མུ་སྟེགས་ཀྱི་
རྒྱལ་པོ་མི་བསྲུན་པའི་རྐུན་དམག་གིས་བོད་ཀྱི་ས་སྣེ་རྣམས་བླངས་ནས་ཡུལ་དེ་དང་
དེའི་སྐྱེ་འགྲོ་རྣམས་སྡུག་བསྔལ་ལ་སྦྱར་ཏེ་མི་འཚམ་པའི་སྤྱོད་ངན་སྣ་ཚོགས་ཤིག་བྱས་
ཤིང་། དེའི་ནང་ནས་ཀྱང་ རྗེ་ཙོང་ཁ་པ་ཆེན་པོའི་ལུགས་འཛིན་པའི་དགེ་འདུན་གྱི་སྡེ་
རྣམས་ལ་ཤིན་ཏུ་གནག་པས་རྗེ་འདི་ཉིད་ཀྱི་གྲུབ་པ་བརྙེས་པའི་དབེན་གནས་སྐྱིད་
གྲོང་བཀྲ་ཤིས་བསམ་གཏན་གླིང་སྒྲུབ་སྡེ་ལེ་ལག་དང་བཅས་པ་དགྲ་ལག་ཏུ་ཆུད་དེ་
ཐོག་མར་ཆོས་སྒྲུབ་པའི་མཐུན་རྐྱེན་རྣམས་གཡོ་ཐབས་ཀྱིས་བླངས། (༡༥༦བ)དེ་རྗེས་
སྲོག་ལ་རྒོལ་བའི་ཉེན་ཆེ་ངེས་བྱུང་བ་ན་སྤོང་བ་པ་རྣམས་དབེན་པའི་གནས་སུ་འཁྲ་མ་
ཚུགས་པར་སྐྱོད་དགོས་བྱུང་ཞིང་། རྗེ་ཉིད་ནས་ཀྱང་སྐྱེ་འགྲོའི་བདེ་སྐྱིད་དང༌། སངས་
རྒྱས་ཀྱི་བསྟན་པ་གཅིག་ཆར་དུ་བསྣུབ་པའི་མུ་སྟེགས་ཀྱི་དམག་དེ་རྣམས་ཤིན་ཏུ་མ་
-219 -

རྒྱལ་དབང་འཇམ་དཔལ་རྒྱ་མཚོས་མཛད།
ལེགས་པར་དགོངས་ཏེ་བསམ་སྦྱོར་ངན་པ་དེ་དག་མྱུར་དུ་ཞི་ཕྱིར་དམ་ཅན་སྲུང་མའི་
ཚོགས་ལ་བསྐང་འཕྲིན་དང༌། གདུགས་དཀར་གྱི་སྒོ་ནས་ཕྱིར་བཟློག་གི་རིམ་པ་ལ་
བརྩོན་པར་མཛད་པས་མི་རིང་བར་རྟགས་ཐོན་པ་བྱུང་། དུས་འདིར་པཎ་ཆེན་མཆོག་
སྤྲུལ་རིན་པོ་ཆེར་རྣམ་འཇོམས་ཀྱི་སྒོ་ནས་སྐུ་གསུང་ཐུགས་ཀྱི་བར་གཅོད་རྣམས་བཀྲུ་
ཞིང་བྱབ་པ་དང་། བྱང་ཆུབ་ལམ་སྒྲོན་གྱི་ལུང་ཡང་འབུལ་བར་མཛད། དེ་ནས་སྤོང་བ་
པ་རྣམས་ཟླ་བ་བཅུ་གཉིས་པའི་ནང་དུ་སྐུའི་གམ་དུ་འབྱོར་བ་ན་རྗེ་རང་ཉིད་ཀྱི་གསུང་
ལས་སྐྱེས་པའི་བུ་བརྒྱུད་དུ་སོང་གཤིས་ཐུགས་བརྩེ་བས་སྐུ་མཚམས་ལས་བཞེངས་ཏེ་
ཉིན་གསུམ་གྱི་རིང་འདུལ་བའི་བཀའ་འཁྲིད་དང་། ཞག་ཤས་སྡོད་རིང་སྒྲིགས་ལམ་
དང་འདོན་ཆོག་རྣམས་བསམ་གཏན་གླིང་སོགས་ནས་བྱེད་དགོས་པའི་ཞལ་ཏ་ཡང་
གནང་ངོ༌། །
ས་བྱ་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་མཛད། བདག་
(༡༥༧ན)ཉིད་ནས་གསོལ་བ་བཏབ་པ་བཞིན་ཟླ་བ་གསུམ་པའི་ནང་ཕྱོགས་འདིའི་
སྤྲུལ་སྐུ་ཆེ་ཕྲ་ ཕལ་ཆེར་དང་། རྣམ་རྒྱལ་གྲྭ་ཚང་དང༌། རྒྱུད་གྲྭ་སྟོད་སྨད་ཀྱི་ཚོགས་
ཡོངས། ་སེ་འབྲས་དགའ་གསུམ་གྱི་བླ་མ་དགེ་བཤེས་རགས་བསྡུས་སོགས་དོན་གཉེར་
ཅན་སུམ་སྟོང་བརྒལ་བར་དཔལ་དུས་ཀྱི་འཁོར་ལོའི་དབང་གི་སྔོན་འགྲོའི་སློབ་མ་
རྗེས་འཛིན་དང་སྟ་གོན། དེ་ནས་ས་ཆོག་དང་རྡུལ་ཚོན་ལ་བརྟེན་པའི་དཀྱིལ་འཁོར་
སྒྲུབ་མཆོད་ཉིན་བདུན་གྱི་རིང་མཛད་དེ། དུས་འཁོར་གྱི་དབང་དངོས་གཞི་བྱིས་པ་
ལྟར་འཇུག་པའི་དབང་བདུན་དང་། དབང་གོང་མ་གོང་ཆེན། རྡོ་རྗེ་སློབ་དཔོན་བདག་
པོ་ཆེན་པོའི་དབང་དང་བཅས་པ་དབང་ཆོག་རྐྱང་པ་ཙམ་གྱིས་ཆོག་པ་མ་ཡིན་པར་
མཁས་གྲུབ་ཐམས་ཅད་མཁྱེན་པའི་ཕྱག་ལེན་དུ་ཇི་ལྟར་ཡོད་པ་བཞིན་དབང་དོན་
- 220 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
རྣམས་ལམ་གྱི་རིམ་པར་བསྒྲིགས་ཏེ་ཉམས་སུ་ལེན་ཚུལ་གྱི་ཟབ་གནད་ཐུན་མོང་མ་
ཡིན་པ་རྣམས་རྗེན་པར་ སྩལ་བས་ལུགས་འདིའི་བསྟན་པ་སྤེལ་བ་ལ་རིགས་ལྡན་
འཇམ་དཔལ་གྲགས་པ་ཉིད་སླར་ཡང་བྱོན་ནོ་ཞེས་གཟུ་བོར་གནས་པའི་བློ་ལྡན་ཀུན་
གྱིས་མགྲིན་གཅིག་ཏུ་གླེང་ངོ༌། །ཚེས་ཉེར་གཅིག་ལ་ལྷ་ལྡན་རྨེ་རུར་ཕེབས་ཏེ་སྡེ་སྣོད་
འཛིན་པ་སུམ་སྟོང་དུ་ཉེ་བར་ལམ་རིམ་བདེ་ལམ་གྱི་འཁྲིད་རྒྱས་པ་དང་། (༡༥༧བ)
ཀོང་པོ་ཆོས་མཛད་ཡེ་ཤེས་བརྩོན་འགྲུས་ཀྱིས་གསོལ་བ་བཏབ་ངོར་སྤྱོད་འཇུག་གི་
བཤད་ལུང་དང་གཞུང་དེ་ཉིད་ནས་འབྱུང་བའི་སེམས་བསྐྱེད་པའི་ཆོ་ག་ཡང་རྒྱས་པར་
སྩལ། དེའི་མཇུག་ཏུ་དཔལ་རྡོ་རྗེ་འཇིགས་བྱེད་ཀྱི་དབང་བཞི་ནོད་པའི་དགེ་འདུན་
རིག་པ་འཛིན་པ་ཆིག་སྟོང་ལྔ་བརྒྱ་སྐོར་ལ་ཡི་དམ་དེའི་ལམ་རིམ་པ་དང་པོའི་བསྡུས་
དོན་འཛིན་ཆོས་ཀྱི་ཐོག་ནས་མན་ངག་རྣམས་རྒྱས་པ་དང་། རིམ་པ་གཉིས་པའི་མན་
ངག་གི་སྙིང་པོ་རྣམས་ཀྱང་རྫོགས་པར་གནང་། དེའི་ཚེ་དོན་གཉེར་ཅན་མང་པོས་ད་
ལམ་གནང་བའི་བསྐྱེད་རིམ་གྱི་འཛིན་ཆོས་རྣམས་ཡི་གེར་འཁོད་པ་ཞིག་དགོས་ཞེས་
གསོལ་བ་བཏབ་པ་ན་རྡོ་རྗེ་འཇིགས་བྱེད་ ཀྱི་རིམ་པ་དང་པོའི་འཁྲིད་དམིགས་ ཀྱི་
བསྡུས་དོན་ཟུང་འཇུག་གཞལ་མེད་ཁང་དུ་བགྲོད་པའི་ཐེམ་སྐས་ཞེས་བྱ་བའི་ལེགས་
L་
བཤད་ཀྱང་མཛད། ཟླ་བ་བཞི་པའི་ནང་པཎ་ཆེན་མཆོག་སྤྲུལ་རིན་པོ་ཆེར་གྲུབ་རྒྱལ་
ལུགས་ཀྱི་ཚེ་དབང་བརྒྱ་ཚར་དང་། སྒྲོལ་དཀར་ཡིད་བཞིན་འཁོར་ལོའི་རྗེས་གནང་
དང་འབྲེལ་བའི་ཚེ་དབང༌། སྒྲོལ་ལྗང་གི་རྗེས་གནང༌། དགའ་ལྡན་ལྷ་བརྒྱ་མའི་འཁྲིད།
འཇིགས་བྱེད་ལྷ་བཅུ་གསུམ་མའི་མངོན་རྟོགས་ ཀྱི་ལུང་། བཀྲ་ཤིས་ལྷུན་པོའི་ཆོས་
སྤྱོད་པར་རྙིང་གི་ལུང་། མགོན་པོ་ཕྱག་དྲུག་པའི་གཏོར་དབང་བར་ཆད་(༡༥༨ན)ཀུན་
སེལ་ཐུན་མོང་མ་ཡིན་པ་དང༌། རྗེ་ཉིད་ཀྱིས་མཛད་པའི་མགོན་པོའི་གཏོར་འབུལ་གྱི་
- 221 -

རྒྱལ་དབང་འཇམ་དཔལ་རྒྱ་མཚོས་མཛད།
ལུང་རྣམས་འབུལ་བར་མཛད་ཅིང་། ལྷ་ལྡན་ཇོ་བོ་ཤཱཀྱ་མུ་ནེའི་དྲུང་དུ་མཆོག་སྤྲུལ་རིན་
པོ་ཆེས་རབ་བྱུང་བཞེས་པའི་ལས་སློབ་ཀྱང་མཛད། དེ་ནས་པོ་ཏ་ལར་ཕེབས། བདག་
ཉིད་དང་དགེ་བའི་བཤེས་གཉེན་བརྒྱ་ཕྲག་བརྒལ་བར་འཇམ་དཔལ་ཞལ་ལུང་གི་
འཁྲིད་ལུང་སེམས་བསྐྱེད་དང་བཅས་པ་རྒྱས་པར་སྩལ། ལོ་འདིར་དོན་གཉེར་ཅན་སུམ་
བརྒྱ་ལྷག་ཙམ་ལ་བསྙེན་རྫོགས་དང༌། རྒྱལ་བའི་བསྟན་པའི་ནང་མཛོད་དམ་པའི་ཆོས་
འདུལ་བའི་བྱུང་ཚུལ་བརྗོད་པ་རྒྱལ་བསྟན་རིན་པོ་ཆེའི་གསལ་བྱེད་ཉིན་མོར་བྱེད་པའི་
སྣང་བ་ཞེས་བྱ་བའི་བསྟན་བཅོས་ཀྱང་མཛད་དོ། །ལྕགས་ཁྱི་སྨོན་ལམ་གྱི་ཐོག་སྐྱེས་
རབས་ཀྱི་འཆད་ཉན་སྔར་བཞིན་མཛད། གཞན་ཡང་ལྷ་རྩེ་དགའ་ལྡན་འོག་མིན་གླིང་
འདུས་ཚོགས་སུ་དཔལ་རྡོ་རྗེ་འཇིགས་བྱེད་ཀྱི་ལམ་རིམ་གཉིས་ཀྱི་འཁྲིད་དང་། དོན་
གཉེར་ཅན་འགའ་ཞིག་ལ་ལམ་གཙོ། སྨོན་ལམ་རྣམ་གསུམ་སོགས་ཀྱི་ཆོས་འབྲེལ་
ཡང་མང་དུ་སྩལ་ཏོ། །
གྲིབ་ཏུ་ཚེ་མཆོག་བསམ་གཏན་གླིང་གི་དགོན་པ་ཕྱག་བཏབ་པའི་སྐོར།
སྐབས་འདིར་རྗེ་བླ་མ་བཀའ་དྲིན་གསུམ་ལྡན་འདི་ཉིད་དང༌། དམ་པ་གང་དེའི་
རྗེས་སུ་ཞུགས་ཏེ་རྒྱལ་བའི་བསྟན་པའི་སྙིང་པོ་ལ་ཐོས་བསམ་(༡༥༨བ)སྒོམ་གསུམ་
གྱིས་དུས་འདའ་བ་དགེ་སློང་གི་སྡེ་འདི་རྣམས་ཀྱི་བཞུགས་ཡུལ་གསར་བསྐྲུན་བདག་
ཉིད་ནས་དོ་ཁུར་བགྱིས་ཏེ་བྱེད་རྒྱུར་ས་ཡུལ་གྱི་བབས་གང་ལེགས་ས་བསྐོར་བྱས་པར་
གྲིབ་ཏུ་འོས་ཚུལ་བྱུང་ཞིང་། གྲིབ་འདི་བཞིན་བསམ་ཕོའི་ཆོས་མཛད་སྐལ་བཟང་བསྟན་
འཛིན་རྣམ་རྒྱལ་འདའ་ཁར་ཁོ་བོའི་ལྟོ་སྐལ་གྲིབ་ཀྱི་དབང་རིགས་བདག་ཐོབ་གང་ཅུ་
-222 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
གཞུང་ནས་བཞེས་གྲུབ་ཀྱི་ཡོང་སྒོ་རྣམ་དཀར་མཆོད་ཐེབས་རྒྱུན་ཆགས་ཞིག་གི་ཐོག་
ཏུ་སྦྱོར་འཇགས་གནང་དགོས་ཁ་ཆེམས་སུ་བཞག་པ་བཅས་མེ་ལུག་ལོ་ནས་གཞུང་
ལེན་གྱི་འབབ་སྒོ་རྣམས་གནས་བཅུ་ལྷ་ཁང་གི་མཆོད་རྒྱུན་དུ་སྦྱར་བ་ཡིན་རུང་། ས་ཆ་
ལྟེ་བར་ལྟ་གྲུབ་གཙང་མའི་དགེ་འདུན་གྱི་སྡེ་འདི་ལྟ་བུ་ཆགས་ན་གདན་ས་ཆེན་པོ་ཕན་
ཚུན་ནས་ཀྱང་སྤོང་བ་བསམ་གཏན་གྱི་འཁོར་ལོ་ལ་གཅིག་ཏུ་གཞོལ་བའི་དགེ་འདུན་
གྱི་སྡེ་མང་དུ་འདུ་བ་གདོན་མི་ཟ་བས་བསྟན་པའི་ཞབས་འདེགས་སུ་འགྱུར་བར་
བསམས། དེ་དོན་སོར་གནས་ཀྱིས་ཟླ་བ་དང་པོའི་ཚེས་ལྔ་གཟའ་ཚེས་མཆོག་ཏུ་གཤིན་
པའི་ཉིན་ནས་གཙུག་ལག་ཁང་གི་གཞི་གདིང་བའི་དབུ་བཙུགས་ཤིང་། དེ་དག་གི་རྒྱུ་
མཚན་ཞིབ་པ་ནི་སྐབས་བདུན་པར་འཆད་པར་འགྱུར་རོ། ། །
ཟླ་བ་གཉིས་པའི་ནང་(༡༥༩ན)ཀུན་གཟིགས་པཎ་ཆེན་མཆོག་སྤྲུལ་རིན་པོ་
ཆེར་རྡོ་རྗེ་འཇིགས་བྱེད་བདུད་ལས་རྣམ་རྒྱལ་གྱི་དབང་བཞི་ཡོངས་སུ་རྫོགས་པ་དང་།
རྡོ་རྗེ་རྣམ་འཇོམས་ཀྱི་ རྗེས་གནང་བྱབ་ཁྲུས་དང་བཅས་པ། མ་ཏི་ལུགས་ཀྱི་འཇམ་
དཀར་གྱི་རྗེས་གནང་ཐུན་མོང་མ་ཡིན་པ། བླ་མཆོད་བདེ་སྟོང་དབྱེར་མེད་མའི་འཁྲིད།
རྗེ་ཉིད་ ཀྱིས་མཛད་པའི་རྣམ་རྒྱལ་སྟོང་མཆོད་བྱ་ཚུལ་གྱི་ལུང་། སེམས་བསྐྱེད་དང་
བཅས་པ་རྒྱས་པར་མཛད། དེ་ནས་དཔལ་སྡིངས་མཁན་པོ་སྐལ་བཟང་ཡར་འཕེལ་
དང་བློ་བཟང་ཤེས་རབ་སོགས་སྡེ་འདིའི་སྤོང་བ་པ་རྣམས་ནས་གསོལ་བ་བཏབ་ངོར་
འཇིགས་བྱེད་བཅུ་གསུམ་མའི་དབང་ཆེན་སྟ་གོན་དང་བཅས་པ་དང་། དམ་ཚིག་དང་
སྡོམ་པའི་འཁྲིད་ཐུན་དྲུག་གི་རྣལ་འབྱོར་སྐྱོང་ཚུལ་སོགས་ཞིབ་པར་སྩལ། ཟླ་བ་གསུམ་
པའི་ནང་ཀུན་གཟིགས་པཎ་ཆེན་རིན་པོ་ཆེར་རྗེ་བདག་ཉིད་ཆེན་པོའི་རྟོགས་བརྗོད་
མདུན་ལེགས་མའི་བཤད་ལུང་དང་སྦྲགས་ཏེ་དང་པོ་གསན་སྦྱོང་མཛད་ལུགས་ནས་
པ 223 -

རྒྱལ་དབང་འཇམ་དཔལ་རྒྱ་མཚོས་མཛད།
བཟུང་རྗེ་ཙོང་ཁ་པ་ཆེན་པོའི་རྣམ་ཐར་དང་མཐུན་པ་ཞིག་མཛད་དགོས་ཚུལ་སོགས་
ཞལ་ཏ་མང་དུ་མཛད། དུས་འདིར་ཤེལ་དཀར་ཆོས་སྡེའི་འདུས་ཚོགས་སུ་དགའ་ལྡན་
ལྷ་བརྒྱ་མའི་འཁྲིད་དང་། རྡོ་རྗེ་རྣམ་འཇོམས་ཀྱི་རྗེས་(༡༥༩བ)གནང་སོགས་འདོད་ཆོས་
མང་དུ་གནང་། ཕུར་ལྕོག་སྤྲུལ་སྐུ་ནས་འཆར་ཅན་དཔྱིད་ཆོས་ཀྱི་ཐོག་ཏུ་ལམ་རིམ་ཆེན་
མོའི་བཤད་ལུང་ཞིག་གནང་དགོས་ཚུལ་གསོལ་བ་བཏབ་པ་བཞིན་ཚེས་བརྒྱད་ནས་
ལྷ་ལྡན་རྨེ་རུའི་གཙུག་ལག་ཁང་དུ་སྡེ་སྣོད་འཛིན་པ་སུམ་སྟོང་ཉིས་བརྒྱ་སྐོར་ལ་ས་
གསུམ་གྱི་སྒྲོན་མེ་གཅིག་པུ་བྱང་ཆུབ་ལམ་རིམ་ཆེན་མོའི་བརྗོད་དོན་རྣམས་ཤིང་རྟ་
ཆེན་པོའི་གཞུང་དང་། དྲི་མ་མེད་པའི་རིགས་པ། བླ་མའི་མན་ངག་གསུམ་གུང་བསྒྲིགས་
ཏེ་གདུལ་བྱ་བློ་རབ་འབྲིང་ཐ་མ་གསུམ་གྱི་ཉམས་ལེན་གྱི་རིམ་པ་ཇི་ལྟར་བྱ་ཚུལ་རྣམས་
གཏིང་ཕྱིན་པར་སྩལ་བས། གཞུང་དོན་ལ་འདྲིས་ཆེ་བའི་དགེ་བཤེས་གཞན་དག་གི་
འོལ་སྤྱིའི་གོ་བ་རྣམས་བྱེ་མའི་འཆང་བུ་ལྟར་ཞིག་སྟེ་རྗེ་ཉིད་ཀྱི་མན་ངག་ལ་ལོང་བས་
གླང་མཇུག་རྙེད་པ་བཞིན་དུ་གྱུར་ཏོ། །དེའི་ཚེ་ཕུར་ལྕོག་སྤྲུལ་སྐུ་ནས། བླ་མ་རིན་པོ
ཆེ། ད་ལམ་གནང་བའི་གདམས་པ་རྣམས་གདུལ་བྱ་ཐམས་ཅད་ལ་ཤིན་ཏུ་སྨན་པས་
སྡེ་སྣོད་འཛིན་པ་མཐའ་དག་གི་ཐུགས་རྒྱུད་ཀྱི་ཡོན་ཏན་རྣམས་དབྱར་གྱི་མཚོ་ཆེན་
ལྟར་བསྐྱེད་དྲག་པར་གྱུར་བས་ཐུགས་རྗེ་ཆེ། ད་དུང་གདམས་ངག་གི་སྙིང་པོ་རྣམས་
ཉམས་མགུར་དུ་སྡེབས་ཏེ་རྒྱུན་དུ་སྙིང་ལ་བཅང་ཆོག་པ་ཞིག་ཐུགས་རྗེས་གཟིགས་ཞུས་
པའི་ལན་དུ་འདི་སྐད་ཅེས་བཀའ་སྩལ་ཏོ། །
ན་མོ་གུ་རུ། །སྟེང་དགའ་ལྡན་(༡༦༠ན)ཞིང་གི་མགོན་པོ་མཆོག །རྗེ་རྒྱལ་ཚང་
མི་ཕམ་ཆོས་རྗེ་དང༌། །དཔལ་ནམ་མཁའ་དྲི་མ་མེད་པའི་ཞབས། །རྗེ་འཇམ་དཔལ་
སྙིང་པོ་བཅས་ལ་འདུད། །ཞིང་ཕྱོགས་བཅུའི་རྒྱལ་བ་ཐམས་ཅད་ཀྱིས། །ཐུགས་ཡེ་ཤེས་
324 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
གཅིག་ཏུ་བསྡུས་པའི་གཟུགས། །སྐྱབས་ཀུན་འདུས་དྲིན་ཅན་བླ་མ་ལ། །བློ་རྩེ་གཅིག་
མོས་པས་གསོལ་བ་འདེབས། །སྔོན་ཐོག་མ་མེད་ནས་འཁོར་བར་འཁྱམས། །གནས་
ཕལ་ཆེར་མི་ཁོམ་མུན་པར་ལུས། ། རྗེ་བླ་མ་མཆོག་གི་བཀའ་དྲིན་གྱིས། །དུས་ད་རེས་
དལ་འབྱོར་མི་ལུས་ཐོབ། །ཞིང་གང་དུ་བཙལ་ཡང་རྙེད་དཀའ་བའི། །བཀའ་མདོ་རྒྱུད་
ཀུན་གྱི་སྙིང་པོའི་དོན། །རྗེ་རྒྱལ་བ་གཉིས་པའི་ཐུགས་ཀྱི་བཅུད། །ཆོས་བྱང་ཆུབ་ལམ་
རིམ་མན་ངག་ཐོབ། །བདག་སྔོན་ཆད་ཚེ་འདིའི་སྣང་ཤས་ཀྱིས། །བསླས་བསླུས་ནས་
དོན་མེད་གཡེང་བས་ཁྱེར། །ད་ཚེ་ཐུང་ཡུད་ཙམ་འདིའི་རིང་ལ། །ཆོས་རྣམ་དག་བྱེད་
པར་སྨོན་ལམ་འདེབས། །དུས་སང་དང་འཇིག་རྟེན་ཕྱི་མ་གཉིས། ། མི་བདག་ལ་ནམ་
འོང་ཆ་མེད་པས། །བློ་རྟག་འཛིན་དབང་དུ་མ་སོང་བར། །ད་རྩེ་གཅིག་སྒྲུབ་པ་བྱེད་
པར་སྨོན། །དུས་སྙིགས་མའི་སེམས་ཅན་བློ་སྣ་མང་། །དོན་ཁ་ཞེ་མི་མཚུངས་གཡོ་སྒྱུ་
ཅན། །ད་གཞན་ཟེར་དབང་དུ་མི་གཏོང་བར། །ཕ་བླ་མའི་གདམས་ངག་སྒོམ་པར་
སྨོན། །ལས་རྒྱུ་འབྲས་ནམ་(༡༦༠བ)ཡང་མི་བསླུ་ཞིང་། །སྐྱབས་བསླུ་མེད་དཀོན་མཆོག་
གསུམ་དུ་ངེས། །དོན་དེ་ཕྱིར་སྐྱབས་འགྲོ་ལས་འབྲས་ལ། །ཡིད་ངེས་ཤེས་རྙེད་པར་
བྱིན་གྱིས་རློབས། །མཐོ་སྲིད་རྩེ་ནས་བཟུང་དམྱལ་བའི་བར། །གནས་གང་དུ་སྐྱེས་ཀྱང་
སྡུག་བསྔལ་ཉིད། །ཡོངས་འཁོར་བར་ཡིད་བརྟན་མ་མཆིས་པས། །ཡིད་ངེས་འབྱུང་
ཤུགས་དྲག་སྐྱེ་བར་ཤོག ཁམས་གསུམ་གྱི་སེམས་ཅན་མ་ལུས་པ། །མི་བདག་གི་དྲིན་
ཅན་མ་ཡིན་པར། །རྗེ་རྒྱལ་བའི་བཀའ་ལས་འབྱུང་བས་ན། །བློ་ཆགས་སྡང་དབང་དུ་
མི་གཏོང་བར། །བྱམས་སྙིང་རྗེ་བྱང་སེམས་ འབྱོངས་པར་ཤོག །མགོ་བཤེས་གཉེན་
བསྟེན་ཚུལ་ནས་བཟུང་སྟེ། །ལམ་འོད་གསལ་སྒྱུ་ལུས་ཟུང་འཇུག་བར། །གཞི་སྟན་ཐོག་
གཅིག་ཏུ་སྒྲིལ་བྱས་ཏེ། ། བློ་རྩེ་གཅིག་ཉམས་ལེན་ནུས་པར་ཤོག །ལར་དུས་དང་གནས་
- 225

རྒྱལ་དབང་འཇམ་དཔལ་རྒྱ་མཚོས་མཛད།
སྐབས་ཐམས་ཅད་དུ། ། ཕ་དྲིན་ཅན་བླ་མ་གཏོགས་པ། །མི་བདག་ལ་རེ་ས་གཞན་མེད་
པས། །དུས་ཀུན་ཏུ་ཐུགས་རྗེས་སྐྱོངས་སུ་གསོལ། །སྐྱབས་དཀོན་མཆོག་གསུམ་གྱི་
ཐུགས་རྗེ་དང་། ། ལྷ་ཡི་དམ་སྲུང་མའི་མཐུ་སྟོབས་དང༌། །ཆོས་རྟེན་འབྲེལ་བསླུ་མེད་
བདེན་པའི་མཐུས་། །གང་གསོལ་བའི་དོན་རྣམས་འགྲུབ་གྱུར་ཅིག །ཅེས་པའོ། །
དེ་ནས་པོ་ཏ་ལར་ཕེབས། ཤེར་ཕྱིན་སྟོང་ཕྲག་བརྒྱད་པ་དང་(༡༦༡ན)མངོན་
རྟོགས་རྒྱན་སྦྱར་ཏེ་བྱང་ཆུབ་ལམ་གྱི་རིམ་པའི་གནད་རྣམས་གསལ་བར་སྟོན་པའི་མན་
ངག་ཤེར་ཕྱིན་གསལ་བའི་སྒྲོན་མེ་ཞེས་བྱ་བའི་ལེགས་བཤད་ཀྱང་མཛད།
གཞན་ཡང་དཔའ་ཤོད་ཛ་སག་བླ་མ་བྱམས་པ་ཡེ་ཤེས་ལ་སྒྲོལ་དཀར་ཡིད་བཞིན་
འཁོར་ལོའི་རྗེས་གནང་དང་། དེའི་སྒྲུབ་ཐབས་རྗེ་ཉིད་ཀྱིས་མཛད་པའི་ལུང་མན་
ངག་དང་བཅས་པ། ལུགས་གཉིས་ལས་བརྩམས་པའི་ཞལ་ཏ་ཡང་མང་དུ་མཛད། དེ་
ནས་གདན་ས་གསར་པའི་གཙུག་ལག་ཁང་དང་སྤྱིལ་པོ་རྣམས་ཚགས་སུ་ཚུད་པས་རྫུ་
བ་བརྒྱད་པའི་ཚེས་གཅིག་ཉིན་སྤོང་བ་པ་རྣམས་སྒྲུབ་གནས་སུ་གཞི་སྤོས་ཏེ་བགྲེས་རིམ་
བཞིན་ནས་བླ་གོས་ཕྲག་པར་གཟར། ལྷུང་བཟེད་དང་། མཁར་གསིལ་ཐོགས་ཏེ་འདུལ་
བ་དང་མཐུན་པར་ཞི་དུལ་གྱི་སྤྱོད་པ་དང་བཅས་ཕེབས་པས་སྐྱེ་བོ་དད་ལྡན་རྣམས་
ལག་གཉིས་ཐལ་མོ་སྦྱར་ཏེ། ཀྱེ་མ། འདི་ལྟ་བུའི་ལྟ་སྤྱོད་དག་ཅིང་ཞི་དུལ་གྱིས་གཤེགས་
པའི་དགེ་སློང་འདི་དག་ནི་འཕགས་པའི་ཡུལ་དུ་དགྲ་བཅོམ་པ་རྣམས་དད་ལྡན་རྣམས་
ཀྱི་བསོད་ནམས་ཀྱི་ཞིང་དུ་གཤེགས་པ་དང་ཚུལ་མཚུངས་སོ་ཞེས་བརྗོད་ཅིང་། བདག་
ཅག་ཀྱང་འདི་ལྟ་བུའི་དགེ་སློང་གི་རྟེན་དུ་འགྱུར་བར་ཤོག་ཅིག་ཅེས་སྨོན་ལམ་ཡང་
འདེབས་སོ། །ཚེས་བདུན་ལྷག་པ་ལྷ་མཚམས་ཀྱི་འགྲུབ་སྦྱོར་(༡༦༡བ)གཟའ་ཚེས་
མཆོག་ཏུ་དགེ་བའི་ཉིན་རྗེ་བླ་མ་མཆོག་དང་། །གཉུག་མར་གནས་པའི་འཁོར་འདུལ་བ་
-226 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
འཛིན་པ་བཅུ་ཕྲག་གཅིག །བདག་ཅག་གི་ངོ་ཚབ་མང་ར་མཁན་པོ་རྗེ་དྲུང་བློ་བཟང་རྡོ་
རྗེ་དང༌། རྩེ་མགྲོན་ལྷ་རི་ཆོས་མཛད། ཤོད་མགྲོན་སྔགས་རམས་པ་ངག་དབང་དར་
རྒྱས། བཀའ་མགྲོན་དཔལ་ལྷུན་བསོད་ནམས་བཀྲ་ཤིས། པད་ཚལ་བ་ཚེ་དབང་རྣམ་
རྒྱལ་སོགས་རྩེ་ཤོད་ཀྱི་དྲུང་འཁོར་མང་པོ་དང་། པཎ་ཆེན་རིན་པོ་ཆེའི་སྐུ་ཚབ་སྐུ་སྐྱེ་བློ་
བཟང་དགེ་ལེགས་སོགས་སེར་སྐྱ་མང་པོའི་འཁོར་དང་བཅས་ཏེ་ཆིབས་བསྐྱོད་པས་
ནམ་མཁའ་ཤིན་ཏུ་དྭངས་པ་ ལ་ མཆོད་ རྫས་ ཀྱི་རྣམ་ པ་ཅན་ གྱི་ སྤྲིན་ གསར་ ལང་
ལོང་དུ་འདུ་ཞིང་། དཀར་ཕྱོགས་ཀྱི་ལྷ་ཀླུ་རྣམས་མགུ་བའི་ལྟས་སུ་ལྷའི་མེ་ཏོག་གི་
ཆར་དག་ཀྱང་མངོན་པར་ཕབ། དེའི་ཚེ་རྟ་ནག་པོ་ཞིག་གློ་བུར་དུ་ཆིབས་རགས་ཀྱི་ཁྲོད་
དུ་བྱུང་བ་འགའ་ཞིག་གིས་འཛིན་བཀོད་བྱས་པས་མ་ཐུབ་ པར་བསུ་བའི་ ཚུལ་དུ་སྔོན་
ལ་སོང་བ་དང་། ས་སྐོར་གྱི་སྐབས་ཀྱང་ལུག་ནག་ཅིག་གིས་བསུས་འདུག་པ་རྣམས་
ལ་དཔགས་ན་ཡུལ་དེའི་གཞི་བདག་རྫོང་བཙན་པ་ཡང་རྟ་བསུར་ཡོངས་པར་མངོན་
ཞིང་། སྐྱེ་བོ་ཕོ་མོ་དག་ནས་ཀྱང་རྒྱན་གོས་མཆོར་གཟབས་དང་། གླུ་གཞན་ཀྱིས་བསུ་
བ་དང༌། སྤོང་བ་པ་རྣམས་ནས་ཀྱང་གདུགས་(༡༦༢ན)དང་རྒྱལ་མཚན་སོགས་མཆོད་
པའི་བྱེ་བྲག་མང་དུ་ཐོགས་ཏེ་རྒྱང་གྲགས་ཙམ་ནས་མངོན་པར་བསུས་ཤིང་མཆོད་པ་
ནི་ཇི་ལྟར་བཅོམ་ལྡན་འདས་ཤཱཀྱ་ཐུབ་པ་རྒྱལ་པོ་གཟུགས་ཅན་སྙིང་པོ་ལ་སོགས་པས་
བསུས་ཏེ་མཆོད་པ་དང་ཚུལ་མཚུངས་པར་གྱུར་ཏོ། ། དེ་ནས་གཙུག་ལག་ཁང་གི་རྟེན་
གཙོ་གསར་བཞེང་མཛད་པའི་གཟུངས་སུ་སངས་རྒྱས་འོད་སྲུངས་དང༌། ཤཱཀྱ་ཐུབ་
པའི་འཕེལ་གདུང་། རྗེ་ཙོང་ཁ་པ་ཆེན་པོའི་ཤངས་མཚལ་ལས་གྲུབ་པའི་སྒྲོལ་མ་ཉི་ཤུ་
རྩ་གཅིག་གི་བྲིས་ཐང་སོགས་རྟེན་བྱིན་རླབས་ཅན་མང་པོ་དང་། རྒྱ་བོད་ཀྱི་པཎ་གྲུབ་
མང་པོའི་སྐུ་བལ་རིང་བསྲེལ། མདོ་རྒྱུད་ཀྱི་གཟུངས་ཤིན་ཏུ་མང་པོ་དང་བཅས་རྗེ་རང་
- 227 -

རྒྱལ་དབང་འཇམ་དཔལ་རྒྱ་མཚོས་མཛད།
ཉིད་ཀྱིས་ཕྱག་བསྟར་གྱིས་འབུལ་བར་མཛད་ཅིང་། གཙུག་ལག་ཁང་རྟེན་དང་བརྟེན་
པར་བཅས་པ་ལ་བཅུ་གསུམ་འཁོར་ལོའི་དཀྱིལ་འཁོར་ཞལ་ཕྱེ་སྟེ་སྤྱོང་བ་པའི་ཚོགས་
དང་བཅས་པས་རབ་ཏུ་གནས་པ་རྒྱས་པར་མཛད་པས་ནམ་མཁའི་ཁྱོན་ཀུན་འཇའ་འོད་
ཀྱིས་གང་ཞིང་། ཁྱད་པར་ནམ་མཁའི་དབྱིངས་ནས་འཇའ་དཀར་པོ་ཞིག་སྒྲུབ་གནས་
ཉིད་ལ་ཟུག་པ་དང་རྗེའི་ཞལ་ནས། འདི་ལྟ་བུའི་ལྟས་ཅི་ཡིན་ཞེས་དགྱེས་ཚུལ་མཛད་
འདུག་པ་རྣམས་དམ་ཚིག་པ་ལ་ཡེ་ཤེས་པ་དངོས་སུ་ཞུགས་པའི་རྟགས་ཡང་དག་པའོ། །
དེའི་ཚེ་འདི་(༡༦༢བ)ནས་ཀྱང་རྗེ་བླ་མ་སྟོན་འཁོར་དང་བཅས་པ་ལ་ལེགས་སོའི་བསྙེན་
བཀུར་གྱི་ཐོག་གཙུག་ལག་ཁང་ལ་མདོ་སྔགས་ཏིང་འཛིན་ལེགས་པར་འཕེལ་བའི་
གནས་མཆོག་བཀྲ་ཤིས་བསམ་གཏན་གླིང་ཞེས་པའི་མཚན་ཡང་གསོལ། གཞན་ཡང་
ཡོན་བདག་ཏུ་གཏོགས་པ་དྲག་ཞན་ཚང་མ་འདུས་པ་རྣམས་དང་། སྒྲུབ་གནས་གསར་
བསྐྲུན་གྱི་བཟོ་རིགས་ལས་བྱེད། གྲིབ་ཕུ་མདའི་སེར་སྐྱ་སོགས་སྐྱེ་བོའི་ཚོགས་སྟོང་
ཙམ་འདུས་པ་ལ་རབ་སྟོན་གྱི་ཐོག་བཀྲ་ཤིས་རྫས་བརྒྱད་དང་ཚེ་རྫས་བྲིམས་ཤིང་། སྟོན་
པ་མངོན་པར་རྫོགས་པར་སངས་རྒྱས་ཏེ་བྲིས་འབུར་གྱི་སྐུ་བརྙན་ཐོག་མར་བྱུང་ཚུལ་དང་།
ཡུལ་འདིར་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་ཆོས་འཁོར་བསྐོར་ཚུལ་སོགས་སྔོན་གྱི་
བྱུང་བ་མཐའ་ཡས་པ་གསུངས་ཤིང༌། སྒྲུབ་གནས་ཀྱི་རྟེན་གཙོ་ལ་ཐུབ་ཆེན་མཐོང་
བ་དོན་ལྡན་ཞེས་པའི་མཚན་གསོལ་བར་མཛད་དེ། སྤྱིར་ཡངས་པའི་རྒྱལ་ཁམས་སུ་
དགེ་བཅུའི་རྒྱུན་ལྷག་པར་འཕེལ་བ་དང་། ཁྱད་པར་གཙུག་ལག་ཁང་རྟེན་དང་བརྟེན་
པར་བཅས་པ་གསར་བཞེང་མཛད་པ་ལ་སྔ་ཕྱིར་བཟང་ངན་གྱི་འབྲེལ་པ་ཐོགས་པ་
ཐམས་ཅད་ལ་ལས་ཀྱི་སྒྲིབ་པ་སྲབས་ཤིང་གནས་སྐབས་དང་མཐར་ཐུག་ཀུན་ཏུ་དགེ་
བའི་བསྔོ་བ་སྨོན་ལམ་གྱི་མཚམས་སྦྱོར་ཡང་གནད་སྨིན་མཛད་དོ། །ཚེས་བཅོ་ལྔ་ལ་
-228 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཕྱག་(༡༦༣ན)ལེན་ཕུན་སུམ་ཚོགས་པའི་སྒོ་ནས་སྡེ་འདིར་གསོ་སྦྱོང་གི་ཐོག་མ་མཛད་
ཅིང་། དོན་གཉེར་ཅན་གཉིས་ནས་རབ་བྱུང་དང་བསྙེན་རྫོགས་ཀྱི་བཀའ་དྲིན་ཞུས་པར་
སྔ་མ་ལ་ཡེ་ཤེས་ཡར་འཕེལ་དང་། ཕྱི་མ་ལ་བློ་བཟང་བསྟན་འཕེལ་ཞེས་པའི་མིང་ཡང་
འདོགས་པར་མཛད། ཟླ་བ་དགུ་པའི་ནང་པོ་ཏ་ལར་ཕེབས། བདག་ཉིད་ནས་རྗེ་བླ་
མ་སྟོན་འཁོར་རྣམས་བཞུགས་ཡུལ་གསར་བསྐྲུན་བགྱིས་པའི་དགེ་བའི་རྩ་བ་རྣམས་
གོང་དུ་སྤེལ་བའི་ཆེད་དགྱེས་ཚུལ་མཛད་དེ་ལེགས་སྐྱེས་ཀྱང་གནང་།དུས་འདིར་བདག་
ཅག་གིས་གསོལ་བ་བཏབ་པ་བཞིན་འཇམ་དཔལ་ནག་པོ་དང་སྒྲོལ་མ་མྱུར་མ་དཔའ་
མོའི་རྗེས་གནང་དང་སྒོམ་བཟླས་མན་ངག་དང་བཅས་རྒྱས་པར་སྩལ། གཞན་ཡང་
མཁར་རྡོ་སྤྲུལ་སྐུ་དང་། དགེ་སློང་དམ་ཆོས་ཡར་འཕེལ་སོགས་ནས་གསོལ་བ་བཏབ་
པ་བཞིན་དོན་གཉེར་ཅན་བརྒྱ་ཕྲག་བརྒལ་བར་ནམ་མཁའ་སྒོ་འབྱེད་ཀྱི་དབང་དང་།
གཅོད་ཀྱི་འཁྲིད། གུར་སྨོན་མཁན་པོ་བྱམས་པ་ཡོན་ཏན་ནས་གསོལ་བ་བཏབ་པ་བཞིན་
སྐྱེ་བརྒྱུད་འཛིན་པའི་སྤྲུལ་བའི་སྐུ་མང་པོ་དང༌། དམ་གཙང་སྔགས་ཀྱི་སྡོམ་ལྡན་བརྒྱ་
སྐོར་ལ་ནཱ་རོའི་ཆོས་དྲུག་གི་ཟབ་འཁྲིད་ཤིན་ཏུ་རྒྱས་པ་འཛིན་ཆོས་སུ་སྩལ་ཏེ་ལམ་འདི་
ཉིད་ཀྱི་འཁྲིད་རྒྱུན་ནུབ་པ་གཞི་(༡༦༣བ)ནས་གསོ་བར་མཛད་དོ། །གུར་སྨོན་མཁན་
པོ་སོགས་དོན་གཉེར་ཅན་མང་པོས་ད་ལམ་སྩལ་བའི་འཁྲིད་དམིགས་ཀྱི་བསྡུས་དོན་ཡི་
གེར་འཁོད་པ་ཞིག་དགོས་ཞེས་གསོལ་བ་བཏབ་པ་ན། ནཱ་རོའི་ཆོས་དྲུག་གི་འཁྲིད་
དམིགས་ཀྱི་བསྡུས་དོན་ཡིད་ཆེས་གསུམ་ལྡན་གྱི་སྙིང་པོ་སྙན་བརྒྱུད་མཛད་བརྒྱ་འབྱེད་
པའི་ལྡེ་མིག་ཅེས་བྱ་བ་དང་། ཟབ་ལམ་ནཱ་རོའི་ཆོས་དྲུག་གི་ལམ་གྱི་གནད་རྣམས་རྒྱུད་ལ་
སྐྱེ་བའི་སྨོན་ལམ་གྲུབ་པའི་སྤྲིན་སྒྲ་ཞེས་བྱ་བའི་ལེགས་བཤད་ཀྱང་མཛད། དུས་འདིར་
བདག་ཅག་གི་མཆེད་ཟླ་ཟུང་གོང་མ་ཆེན་པོའི་བཀས་གསེར་གྱི་རྒྱལ་ཁབ་ཏུ་བསྐྱོད་དགོས་
- 229 -

བ་འsར་་་རྒྱལ་དབང་འཇམ་དཔལ་རྒྱ་མཚོས་མཛད།
ལ། ཁོང་ཟུང་རྗེ་ཉིད་ལ་མི་ཕྱེད་པའི་དད་པ་དང་ལྡན་པས་བདེ་འབྱོར་ཐམས་ཅད་བླ་
མ་འདི་ཉིད་ཀྱི་ཐུགས་རྗེ་ཁོ་ན་ལ་རག་ལུས་པར་སྒོམ་ཞིང༌། སྒོ་གསུམ་གྱི་སྤྱོད་པ་ཐམས་
ཅད་ རང་ དབང་དུ་མི་གཏོང་ བར་ བླ་ མའི་ བཀའ་ སྒྲུབ་པ་ཁོ་ན་གཙོ་བོར་བྱེད་པས་
སྐབས་འདིར་ཡང་ཚུལ་འདི་དག་ལ་ཐབས་སྒོ་ཇི་ལྟར་བྱེད་དགོས་བཀའ་མོལ་ཞུས་པར།
ཚེ་འདིའི་ཕུན་ཚོགས་དང་འཐག་མཁན་གྱི་རྐང་སྟབས་སྦྱར་ནས་འཁོར་བའི་ཆོས་ལ་
སྙིང་པོ་མེད་པར་ངོ་སྤྲད་དེ་རྐྱེན་བཟང་ངན་ཅི་བྱུང་ཡང་བྱང་ཆུབ་ཀྱི་སེམས་འཕེལ་བའི་
གྲོགས་སུ་བསྒྱུར་བའི་མན་ངག་རྣམས་རྗེན་པར་སྩལ་བས། (༡༦༤ན)ཁོང་རྣམ་གཉིས་
ཀྱིས་ཀྱང་འཁོར་བའི་སྐྱོན་མཚང་རིག་ནས་བདེ་སྡུག་ལ་ཅི་མི་སྙམ་པར་ཡིད་བདེ་འབའ་
ཞིག་གི་མུ་ནས། འོ་ན་བླ་མ་རིན་པོ་ཆེ། ལེགས་ཚོགས་ཐམས་ཅད་ཀྱི་རྩ་བ་ཟབ་ལམ་བླ་
མའི་རྣལ་འབྱོར་འདི་ཡིན་འདུག་པས་བླ་མ་གང་དུ་སྒོམ་པའི་གནས་དང་། བསམ་སྦྱོར་
གྱིས་བསྟེན་ཏེ་དད་པ་གསུམ་སྒོམ་ཚུལ། དད་ལྡན་གཞན་གྱིས་ཕྱག་འཚལ་བ་བྱུང་ན་
རང་ཉིད་ལ་དེ་ལེན་པའི་ནུས་པ་མེད་པས། དེ་དག་གི་ཕྱག་ཀྱང་བླ་མ་ཉིད་ལ་ཕུལ་ན་ར
ང་གཞན་ཐམས་ཅད་ཀྱི་ཚོགས་རྫོགས་པ་ལ་ཁྱད་ཡོང་འདུག་པས་དེའི་ཚེ་དམིགས་
རྣམས་ཇི་ལྟར་བྱེད་ཚུལ། མདོར་ན་བླ་མའི་རྣལ་འབྱོར་ལ་བརྟེན་ནས་མདོ་སྔགས་
གཉིས་ཀའི་ ལམ་གྱི་གནད་རྣམས་སེམས་ ལ་བཅང་ ཆོག་ པའི་ མན་ ངག་གི་ སྙིང་ པོ་
ཞིག་སྩལ་དུ་གསོལ་ཞེས་ཞུས་པའི་ལན་དུ་འདི་སྐད་ཅེས་བཀའ་སྩལ་ཏོ། །
ན་མོ་གུ་རུ། གསུང་རབ་ཀུན་གྱི་སྙིང་པོའི་དོན། །གྲུབ་ཆེན་རྣམས་ཀྱི་ཐུགས་དམ་་
མཐིལ། །ཟབ་ལམ་བླ་མའི་རྣལ་འབྱོར་གྱི། །མན་ངག་སྙིང་པོའི་རྩ་ཚིག་བྲི། །འདི་ཕྱིའི་
ལེགས་ཚོགས་མ་ལུས་པའི། །གཞི་དང་རྟེན་དང་རྩ་བ་ནི། །ལམ་སྟོན་བཤེས་གཉེན་
དམ་པ་སྟེ། །དེ་ཡི་རྣལ་འབྱོར་སྒོམ་ཚུལ་ནི། །མ་ནོར་ལམ་བཟང་སྟོན་(༡༦༤ བ)བྱེད་
- 230 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
པའི། །བཤེས་གཉེན་དམ་པའི་སྐུ་གཟུགས་ལ། །ཕྱོགས་བཅུའི་རྒྱལ་བ་ཀུན་བཞུགས་
པར། ཁྱབ་བདག་རྡོ་རྗེ་འཆང་གིས་གསུངས། །དེ་ཕྱིར་སངས་རྒྱས་ཀུན་འདུས་སུ། །
བཅོས་མིན་ངེས་པ་རྙེད་གྱུར་ན། །བཤེས་གཉེན་བསམ་པས་བསྟེན་ཚུལ་གྱི། །གནད་ཀྱི་
མན་ངག་དེ་ཉིད་དོ། །འདི་ཕྱིའི་ལེགས་ཚོགས་ཇི་སྙེད་པ། །དགེ་བའི་བསམ་པ་ཉིད་
ལས་འབྱུང་། །དགེ་སེམས་སྐྱེ་བ་བླ་མ་ལ། །རག་ལུས་ ཕྱིར་ན་ལེགས་ཚོགས་ཀུན། །བླ་
མའི་མཐུ་ལས་འབྱུང་བར་ངེས། །རྒྱལ་ཀུན་ངོ་བོར་བལྟ་བ་ནི། །དང་བའི་དད་པ་སྒོམ་
ཚུལ་ལོ། །ལེགས་ཚོགས་ཀུན་གྱི་འབྱུང་གནས་སུ། །བལྟ་བ་ཡིད་ཆེས་སྒོམ་ཚུལ་ལོ། །
ཅི་གསུང་བཀའ་བཞིན་སྒྲུབ་བྱེད་པ། །མངོན་འདོད་དད་པའི་སྐྱོང་ཚུལ་ལོ། །མི་འདོད་
རྐྱེན་ངན་བྱུང་བ་སོགས། །གལ་ཆེའི་གནས་སྐབས་ཐམས་ཅད་དུ། ། བླ་མ་སྤྱི་བོར་བསྒོམ་
བྱས་ནས། །ཕུར་ཚུགས་གསོལ་འདེབས་བྱེད་པ་གཅེས། ། རྒྱ་ཆེན་བསོད་ནམས་གསོག་
འདོད་ཚེ། །བླ་མ་མདུན་དུ་བསྒོམ་བྱས་ནས། །མཆོད་ཚོགས་རྒྱ་མཚོས་མཆོད་པ་གཅེས། །
འདི་ཕྱི་བར་དོའི་གནས་སྐབས་སུ། ། བླ་མ་སྙིང་དབུས་བསྒོམ་བྱས་ཏེ། །རང་གི་སེམས་
དང་བླ་མ་གཉིས། །དབྱེར་མེད་བསྲེ་བ་(༡༦༥ན)མན་ངག་གོ །དད་ལྡན་གདུལ་བྱས་
གསོལ་བཏབ་ཚེ། །རང་སེམས་བླ་མ་དབྱེར་མེད་དུ། །བསྒོམ་ནས་བླ་མའི་ཕྱག་གཡས་
ཀྱིས། །གཞན་ལ་བྱིན་རླབས་བྱེད་པར་བསམ། །གཞན་གྱིས་ཕྱག་སོགས་བྱེད་པའི་
ཚེ། ། བླ་མ་ཉིད་ལ་ཕྱག་བྱེད་པར། །བསམ་ན་རང་གཞན་ཀུན་ལ་ཕན། །ཉོན་མོངས་
འཁྲུལ་སྣང་ཤར་བའི་ཚེ། །སྙིང་དབུས་བཞུགས་པ་བླ་མ་རྗེ། །སྤྱོད་ངན་འདི་ཡིས་ཐུགས་
ཁྲེལ་ཞེས། །བསམ་ན་དེ་མ་ཐག་ཏུ་བཟློག །དགེ་སེམས་གསར་དུ་སྐྱེས་པའི་ཚེ། །བླ་
མའི་བྱིན་རླབས་འདི་འོ་ཞེས། །བསམས་ནས་བཀའ་དྲིན་རྗེས་དྲན་ཏེ། །གུས་པས་མཆོད་
ལ་བརྩོན་པར་བྱ། །མདོར་ན་ཡབ་རྗེ་དམ་པའི་བཀའ། །གསུང་རབ་སྙིང་པོའི་མཐར་
- 231 -

རྒྱལ་དབང་འཇམ་དཔལ་རྒྱ་མཚོས་མཛད།
ཐུག་པ། །གསང་བ་ལས་ཀྱང་ཆེས་གསང་བའི། །མན་ངག་གནད་ཀྱི་དོན་པོ་ནི། །རང་
སེམས་བླ་མ་ཡི་དམ་གསུམ། །དབྱེར་མེད་གཅིག་ཏུ་བསྲེས་བྱས་ནས། །གཉིས་སྤངས་
མཁའ་དབྱིངས་དབུས་དག་ཏུ། །དྲན་ཤེས་རྒྱ་ཡི་བཅིངས་བྱས་ན། །བདེ་ཆེན་འོད་གསལ་
ཉིན་བྱེད་འཆར། །ཉིན་བྱེད་དེ་ཡི་འོད་ཟེར་གྱིས། །བཅུ་ཕྲག་བཅུ་དང་བཅུ་གཉིས་
ཀྱིས། །རྒྱན་གྱིས་སྤྲས་པའི་ལྷ་བུ་འབྱུང་། ། ལྷ་བུ་དེ་ཡི་འོད་སྣང་གི །མཁའ་དབྱིངས་
ཡོངས་སུ་འགེང་བར་བྱེད། །འོན་ཀྱང་འཇིག་(༡༦༥བ)རྟེན་མེས་པོ་སོགས། །མཐུ་ཆེན་
གྱིས་ཀྱང་མི་མཐོང་ན། །སྐྱེ་བོ་ཕལ་པས་མཐོང་རེ་སྐན། །དེ་ཕྱིར་དེ་ལྟའི་ཚུལ་འདི་ལ། །
སྒྱུ་འཕྲུལ་དྲ་བ་ཞེས་སུ་གྲགས། །ཚུལ་འདི་འཇམ་མགོན་བླ་མ་ཡིས། །སྙན་བརྒྱུད་མན་
ངག་འཛིན་པ་ཡིས། །སྙིང་གི་བུ་ལ་བརྩེ་བས་གདམས། །ཞེས་གསུངས་པས་བླ་མའི་
ཡོན་ཏན་ལ་ཤེས་ནས་དད་པ་ཐོབ་སྟེ་གསོལ་འདེབས་ཀྱི་གདུང་དབྱངས་འདི་ལྟར་
བསྒྲགས་སོ། ། །
ན་མོ་གུ་རུ། །རིགས་ཀུན་གྱི་བདག་པོ་ རྡོ་ རྗེ་ འཆང་། །རྗེ་ འཇམ་ དཔལ་ རྒྱ་ མཚོ་
སྙིང་རྗེའི་ལྷ། །དོན་ངོ་བོ་ཛྷ་ན་དྷཱ་ཛའི་ཞབས། །འབངས་ཟུང་གི་སྤྱི་བོའི་རྒྱན་དུ་བཞུགས།།
སྔོན་བསོད་ནམས་བཟང་པོ་བསགས་པའི་མཐུས། །རྟེན་ཡོན་ཏན་བརྒྱད་ ཀྱི་དཔལ་
ལྡན་ཡང་། །དོན་ངོ་བོ་སྣང་ཤས་ ཁོལ་བོར་དྲེལ། །ད་དོན་ལྡན་ སྤྱོད་ པར་ བྱིན་གྱིས་
རློབས། །རྗེ་བླ་མ་མཆོག་གིས་ཐུགས་བརྩེ་བས། །ཆོས་མན་ངག་ཟབ་དགུ་སྩལ་ལགས་
ཀྱང་། །དོན་སེམས་ལ་བཟུང་བྱར་མེད་པ་བདག །ད་གཡེང་མེད་ཆོས་ལ་སྤྱོད་པར་
ཤོག །གནས་འཁོར་བའི་ཕུན་ཚོགས་དུག་ལྟ་བུར། །དུས་ཅི་དགར་རོལ་བའི་སྨྱོན་པ་
བདག །ལྷ་ཚངས་པའི་ཤུགས་ཀྱིས་ས་མཐར་འཁྱམས། །འདི་བསམས་ན་བླ་མའི་སྤྲུལ་
པར་ངེས། །རྗེ་བླ་མ་མཆོག་གི་གདམས་ངག་ལས། །སྲིད་(༡༦༦ན)འདི་ ན་ ཆེ་ བའི་ མེས་
- 232 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
པོ་ཡང་། །དུས་ནམ་ཞིག་ས་འོག་སྲིན་བུར་འགྱུར། །ཞེས་གསུངས་ལ་ངེས་ཤེས་དེ་རིང་
རྙེད། །ལུས་བསྐྱེད་པའི་མ་དང་ཕུ་ནུའི་ཚོགས། །ནོར་ལོངས་སྤྱོད་འཁོར་བའི་ཞགས་
ཐག་དང་། །དུས་དེ་རིང་འདུ་བའི་འབྲེལ་ཐག་ཆད། ། རྐྱེན་འདི་ཡང་བླ་མའི་སྤྲུལ་པར་
ངེས། །ལམ་ཚ་གྲང་སྡུག་བསྔལ་དང་ལྡན་པའི། །ཡུལ་བས་མཐའི་འཕྲང་ལ་སྐྱེལ་མ་
ཞུ། །ཚུལ་དེ་ལས་ཕྱི་མ་བཤུལ་ཐག་རིང་། །གནས་འཁོར་བ་འདི་ལས་དྲང་དུ་གསོལ། །
ལམ་བསླབ་པ་གསུམ་ལ་ལེགས་བརྟེན་ཏེ། །དཔལ་ཐར་པའི་འབྲས་བུ་ཐོབ་པ་དང༌། །
མ་འགྲོ་ཀུན་སྲིད་ལས་སྒྲོལ་བ་ལ། །རྗེ་བླ་མ་ཁྱེད་དང་མཚུངས་པར་ཤོག །ལར་དེང་
ནས་ཇི་སྲིད་བྱང་ཆུབ་བར། །སྐྱབས་བློ་བཟང་དཔལ་ལྡན་ཡེ་ཤེས་དང་། །རྗེ་གངས་རིའི་
མགོན་པོ་པད་དཀར་འཛིན། །ཕ་བཀའ་དྲིན་གསུམ་ལྡན་བླ་མ་ལས། །འབངས་ཟུང་ལ་
མགོན་དང་སྐྱབས་གཞན་མེད། །ས་ཐག་རིང་དབང་ཕྱོགས་རྒྱལ་ཁབ་ནས། །སྐྱབས་
བླ་མ་གསུམ་གྱི་མཚན་བརྗོད་དེ། ། རྒྱང་འབོད་ཀྱི་གསོལ་འདེབས་ཚིགས་བཅད་ཞུ། །
ཞེས་ཞུས་པ་ན། །རང་གི་ཇི་ལྟར་བགྱི་བར་འོས་པའི་ལས་ཀྱི་ཁུར་མ་ལུས་པ་བུས་ཁྱེར་
བ་ལ་ལྷག་པར་དགའ་བའི་ཕ་ལྟར་རྗེ་ཉིད་ཤིན་ཏུ་དགྱེས་ཏེ་བླ་མ་ཀུན་འདུས་ཀྱི་གསོལ་
འདེབས་དངོས་གྲུབ་ཀྱི་སྤྲིན་ཕུང་འདི་སྐད་ཅེས་བཀའ་སྩལ་ཏོ། །(༡༦༦བ)
བློ་བཟང་དཔལ་ལྡན་རྒྱལ་བ་མ་ལུས་པའི། །ཡེ་ཤེས་གཅིག་བསྡུས་འཇམ་
དཔལ་རྒྱ་མཚོའི་སྡེ། །ཐུབ་བསྟན་མི་ནུབ་རྒྱལ་མཚན་འཛིན་མཛད་པ། །བཀའ་དྲིན་
མཚུངས་མེད་བླ་མར་གསོལ་བ་འདེབས། །རྐྱེན་ངན་བར་ཆད་ཐམས་ཅད་བསལ་དུ་
གསོལ། །ཆོས་ལྡན་བསམ་པ་འགྲུབ་པར་མཛད་དུ་གསོལ། །མཆོག་དང་ཐུན་མོང་
དངོས་གྲུབ་སྩལ་དུ་གསོལ། །མཐར་ཐུག་ཐུགས་ཡིད་འདྲེས་པར་བྱིན་གྱིས་རློབས། །
ཞེས་པ་མན་ངག་དང་བཅས་པ་རྒྱས་པར་གསུངས་པས་ཁོང་རྣམ་གཉིས་ཀྱང་དད་པ་
- 233 -

རྒྱལ་དབང་འཇམ་དཔལ་རྒྱ་མཚོས་མཛད།
ལྷག་པར་འཕེལ་ཏེ་མན་ངག་རྣམས་ལ་ཉམས་ལེན་གྱི་སྙིང་པོར་བྱེད་ཅིང་། །ཕུ་བོ་དེ་
ཉིད་ནི་གསོལ་འདེབས་འདི་ཁོ་ན་ཞལ་འདོན་དུ་མཛད་བཞིན་དུ་གཤེགས་འདུག་ཅིང་། །
གཅུང་འདས་པོ་དེས་ཀྱང་བླ་མ་དྲན་པའི་གསོལ་འདེབས་གདུང་དབྱངས་སུ་སྡེབས་འདུག་
པ་ནི་འདི་ལྟར། །ཨོཾ་བདེ་ལེགས་སུ་གྱུར་ཅིག །བོད་ཡུལ་འགྲོ་བའི་མགོན་གཅིག་པད་
དཀར་འཆང་། །སྐྱབས་གསུམ་ཀུན་འདུས་འཇམ་དཔལ་རྒྱ་མཚོ་དང་། །བཀའ་དྲིན་
གསུམ་ལྡན་དྲིན་ཅན་བླ་མ་རྗེ། །ཡེ་ཤེས་མཚན་ཅན་འབྲལ་མེད་སྤྱི་བོར་བཞུགས། །
འདི་ཕྱི་བར་དོའི་གནས་སྐབས་ཐམས་ཅད་དུ། །ཐུགས་རྗེས་ཟུངས་ཤིག་མགོན་པོ་སྤྱན་
རས་གཟིགས། །ཤེས་རྒྱུད་ཆོས་ཀྱིས་ཐུལ་ཅིག་དྲིན་ཅན་རྗེ། །གཏན་བདེའི་གོ་འཕང་
ཐོབ་པར་བྱིན་གྱིས་རློབས། །སྔོན་(༡༦༧ན)བསགས་སྟོབས་ཀྱིས་དལ་འབྱོར་རྟེན་ཐོབ་
ཀྱང༌། །དུག་གསུམ་དབང་ཤོར་རྣམ་གཡེང་རོ་སྙོམས་མཁན། །སྙན་བརྒྱུད་མན་ངག་
ཟབ་མོ་ལེགས་ནོད་ཀྱང་། །གནད་དོན་སེམས་ལ་བཟུང་བྱར་མེད་པ་བདག །དོན་མེད་
གཡེང་བའི་བློ་སྣ་མི་སྐྱེ་བར། །བྱིན་གྱིས་རློབས་ཤིག་མགོན་པོ་ཐུགས་རྗེ་ཅན། །འཁྲུལ་
ཤེས་ཆོས་དང་འདྲེས་པར་དྲིན་ཅན་རྗེས། །བྱིན་རླབས་མཆོག་ཐུན་དངོས་གྲུབ་སྩལ་དུ་
གསོལ། །སྔོན་བསགས་རྣམ་པར་དགེ་བའི་རྣམ་སྨིན་གྱིས། །དམ་ཆོས་སྒྲུབ་པའི་མཐུན་
རྐྱེན་ཚང་ བའི་རྟེན། །ཐོབ་ ཀྱང་ ལོང་ མེད་ བྱ་བས་གཡེངས་པའི་མཐར། །གཏན་ གྱི་
སྐྱབས་གནས་དང་བྲལ་ས་མཐར་འཁྱམས། ། ཕྱི་མ་གར་འགྲོའི་གདེངས་མེད་ཉམས་
ཆུང་བདག །ཐུགས་རྗེའི་ལྕགས་ཀྱུས་ཟུངས་ཤིག་སྤྱན་རས་གཟིགས། །ཚེ་མཇུག་ཆོས་
ཀྱི་འཚོ་བར་བླ་མ་ རྗེས། །བྱིན་གྱིས་རློབས་མཛོད་འཁོར་བའི་མཚོ་ལས་སྒྲོལ། །ང་
མའི་ཞལ་ལས་དམ་ཆོས་མང་ཐོས་ཀྱང་། །འདི་ནང་གཡེང་བས་སེམས་རྒྱུད་བྲེལ་བའི་
མཐུས། །སོ་སོའི་གནད་དོན་གོ་བའི་སྐབས་མ་རྙེད། །ཐོབ་པའི་གྲངས་དང་སྒྲ་སྤྱི་ཙམ་དུ་
-234 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
སོང་། །ད་ནི་གཏན་མདུན་སྒྲུབ་པའི་དུས་ལ་བབས། །དུག་གསུམ་དགྲ་ལས་སྐྱོབ་མཛོད་
སྤྱན་རས་གཟིགས། །གསུང་རབ་དགོངས་དོན་རྟོགས་པར་དྲིན་ཅན་(༡༦༧བ)རྗེས། །
བྱིན་གྱིས་བརླབས་ཏེ་ཉམས་ལེན་མཐར་ཕྱིན་ཤོག །རྒྱལ་ཁམས་ཕྱོགས་མེད་ས་སྟེང་
ཀུན་ཏུ་འཁྱམས། །མཐོ་དམན་བར་པར་བཅས་པའི་སྤྱོད་ཚུལ་མཐོང་། །དེ་ཀུན་བདེ་
འདོད་འཇིག་རྟེན་ཞེན་ཆགས་ཀྱིས། །ཡུན་རིང་འཁོར་བར་གནས་པའི་རྒྱུ་ཚོགས་
བསྒྲུབ། །གཏན་བདེའི་དངོས་རྒྱུ་ཆོས་ལས་གཞན་མེད་ཕྱིར། །བདག་དང་བདག་འདྲར་
མགོན་པོ་སྤྱན་རས་གཟིགས། །བརྩེ་བས་གཟིགས་མཛོད་དལ་འབྱོར་རྙེད་དཀའི་དོན། །
རྩོལ་མེད་རྟོགས་པར་བླ་མས་བྱིན་གྱིས་རློབས། །འཁོར་བ་མཐའ་མེད་སྡུག་བསྔལ་རྒྱ་
མཚོ་ལས། །ཐར་ཐབས་ཆོས་ལས་མེད་པ་ཤེས་བཞིན་དུ། །ཕྱེ་མ་ལེབ་ལྟར་ངན་སོང་
གཡང་ས་ཆེར། །མཆོང་བར་རྩོམ་པའི་བླུན་རྨོངས་མགོ་འཁོར་བདག །མུ་མེད་སྡུག་
བསྔལ་རྒྱ་མཚོ་ཆེན་པོ་ལས། །མྱུར་བར་སྒྲོལ་ཤིག་མགོན་པོ་སྤྱན་རས་གཟིགས། །སྲིད་
པའི་བདེ་ལ་གཏིང་ནས་ཞེན་ལོག་པར། ། བྱིན་གྱིས་རློབས་ཤིག་དྲིན་ཅན་བླ་མ་རྗེ། །
བདེ་སྡུག་མཐོ་དམན་ཅི་འདྲར་གྱུར་ཀྱང་རུང་། །ཕྱིན་ཅི་ལོག་གི་བློ་སྣ་ཀུན་འགགས་
ཏེ། ། ཅི་བྱས་ཆོས་ཀྱི་གྲོགས་སུ་འགྱུར་ཀྱང་རུང་། །ཅི་བྱས་ཆོས་ཀྱི་གྲོགས་སུ་འགྱུར་བ་
དང༌། །འགྲོ་ཀུན་ཕན་བདེར་སྦྱོར་བའི་བྱེད་པོར་སྨོན། །དེ་ཕྱིར་ལྷག་བསམ་དག་པའི་
སྨོན་ལམ་ཀུན། །མྱུར་དུ་འགྲུབ་པར་འཕགས་མཆོག་སྤྱན་རས་གཟིགས། །ཐུགས་རྗེས་
(༡༦༨ན)ཟུངས་ཤིག་སྐྱིད་སྡུག་ཅིར་གྱུར་ཀྱང་། །སྐྱབས་གནས་གཞན་ན་མེད་དོ་དྲིན་
ཅན་རྗེ། །སྙན་བརྒྱུད་མན་ངག་ཟབ་མོས་ཐུགས་ཕྱུག་ཅིང་། །ཆོས་ཀྱི་གྲོགས་བཟང་
དྲིན་ཅན་ཕུ་བོ་དེ། །སྲིད་པའི་ཆོས་ལ་སྙིང་པོ་མེད་གཟིགས་ནས། །མི་ཕམ་མགོན་པོའི་
དྲུང་དུ་བདེ་བར་གཤེགས། །གྲོགས་མེད་གཅིག་པུར་ལུས་པའི་ཉམ་ཆུང་ལ། །རེ་བའི་
- 235 -

རྒྱལ་དབང་འཇམ་དཔལ་རྒྱ་མཚོས་མཛད།
སྐྱབས་སུ་འོས་པ་གཞན་མེད་པས། །ཐུགས་རྗེས་ཟུངས་ཤིག་འཕགས་མཆོག་སྤྱན་རས་
གཟིགས། །བྱིན་རླབས་དངོས་གྲུབ་སྩོལ་ཞིག་དྲིན་ཅན་རྗེ། །རང་ཉིད་གཅིག་པུའི་སྟེང་
དུ་ཚེ་གཅིག་ལ། །མཐོ་དམན་བདེ་སྡུག་ཅིར་ཡང་སྣང་ཕྱིར་ན། །འཁོར་བར་གནས་ཆེ་
བདེ་བའི་སྐབས་མེད་པར། །ངེས་ཤེས་དྲག་པོ་གཏིང་ནས་རྙེད་པར་གྱུར། །དགེ་ལ་
གཞོལ་བའི་བློ་སྣ་གོང་འཕེལ་དུ། །འགྱུར་བར་བརྩེ་བས་ཟུངས་ཤིག་སྤྱན་རས་
གཟིགས། །འཇིག་རྟེན་སྲིད་པའི་བདེ་ལ་རྒྱབ་ཕྱོགས་པར། །བྱིན་གྱིས་རློབས་ཤིག་དྲིན་
ཅན་བླ་མ་རྗེ། །དེང་ནས་ཇི་སྲིད་བྱང་ཆུབ་མ་ཐོབ་པར། །ཆོས་མཐུན་བསམ་པ་དབྱར་
གྱི་མཚོ་ལྟར་འཕེལ། །དེ་ཡི་མཐུ་ལས་མྱུར་བར་སྲིད་མཚོ་ལས། །གྲོལ་ཏེ་མ་རྒན་འགྲོ་
དྲུག་སེམས་ཅན་རྣམས། །རང་ཉིད་གཅིག་པུས་སྒྲོལ་བར་བདག་སྨོན་ན། །ཐུགས་རྗེས་
ཟུངས་ཤིག་གངས་ཅན་འགྲོ་བའི་མགོན། །ཟུང་འཇུག་སྐུ་བཞིའི་གོ་འཕང་ལ་སོགས་
པའི། །མཆོག་ཐུན་དངོས་གྲུབ་སྩོལ་ཞིག་དྲིན་(༡༦༨བ)ཅན་རྗེ། །འཇམ་དཔལ་རྣམ་
རོལ་ས་བདག་ཚངས་པ་ཆེས། །བདག་ཡིད་དུག་གསུམ་རྦ་ཀློང་ཆེར་གཡོས་ཏེ། ཁེངས་
དྲེགས་ཆེན་པོར་བརློམས་པའི་ང་རྒྱལ་གྱིས། །མཐའ་མེད་འཁོར་བའི་རྒྱུ་ཚོགས་སྒྲུབ་
པར་གཟིགས། །སྙིང་བརྩེའི་ཤུགས་ཀྱིས་མ་བཟོད་ཞིང་མཆོག་འདིར། །མྱུར་བར་ཤོག་
ཅེས་བཀའ་ལུང་སྤྱི་བོར་ཕེབས། །ཡིད་འོང་ཉམས་དགའི་གྲུ་འཛིན་ཕོ་བྲང་ཆེ། །དངོས་
དབྱེར་མ་མཆིས་བསམ་གཏན་འཕེལ་བའི་གནས། །དག་ཞིང་གཉིས་པ་ལྟ་བུའི་དབེན་
གནས་འདིར། །རྙེད་དཀའི་དལ་རྟེན་ལན་གཅིག་ཐོབ་པ་འདི། །དོན་དང་ལྡན་པར་
འགྱུར་བའི་དགའ་སྟོན་ལ། །ལོངས་སུ་སྤྱོད་པའི་གནང་བ་དེང་འདིར་སྩལ། །འདི་ལྟར་
རང་ལ་དཔགས་པའི་གནས་ལུགས་རྣམས། །ཚིགས་བཅད་ལམ་དུ་སྤེལ་བའི་གསོལ་
འདེབས་འདི། །བླུན་པོའི་ཁྲོད་དུ་ཟུར་ཕུད་ལྔ་བའི་ཚུལ། །འཛིན་པ་བློ་བཟང་དགེ་
-236 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ། །
འདུན་གྲགས་པས་ཕུལ། །འདིས་མཚོན་དགེ་བས་ཉམས་ཐག་འགྲོ་བའི་མགོན། །
གཅིག་ཏུ་ངེས་པ་ཕྱག་ན་པད་དཀར་འཆང་། །ཞབས་ཟུང་གཡོ་མེད་རྟག་བརྟན་རྡོ་རྗེའི་
ཁྲིར། །ཟབ་རྒྱས་ཆོས་འཁོར་བསྐོར་བཞིན་བཞུགས་སུ་གསོལ། །རྒྱལ་བ་གཉིས་པ་རྗེ་
བཙུན་ཙོང་ཁ་པའི། །ཐུགས་བཅུད་གདམས་པའི་སྙིང་པོ་མ་ལུས་པ། །ལེགས་པར་
འདོམས་མཛད་དྲིན་ཅན་བླ་མ་རྗེ། །ཐུབ་བསྟན་སྤེལ་ཕྱིར་བསྐལ་(༡༦༩ན)བརྒྱར་
ཞབས་བརྟན་ཤོག །སྙིགས་དུས་རྒྱལ་བསྟན་ཉམས་པར་ཕྱོགས་པ་འདི། །འཛིན་སྐྱོང་
སྤེལ་ལ་རླབས་ཆེན་ཐུགས་བསྐྱེད་ཀྱི། །མཐུ་དཔལ་ཡོངས་གྲུབ་འཁོར་ལོས་བསྒྱུར་
རྒྱལ་གང་། །ཁྲི་ཕྲག་བསྐལ་པའི་བར་དུ་ཞབས་བརྟན་ཤོག །ཡངས་པའི་རྒྱལ་ཁམས་
ཀུན་ཏུ་འཁྲུག་རྩོད་སོགས། །མི་མཐུན་རྒུད་པའི་མཚན་མ་ཀུན་ཞི་ཞིང་། །ཆོས་འབྱོར་
བདེ་སྐྱིད་རྫོགས་ལྡན་རྒྱལ་རྔའི་སྒྲས། །འཛམ་གླིང་ཁྱོན་ཀུན་ཁྱབ་པའི་བྱིན་ཆེན་ཕོབ། །
བདག་ཀྱང་འདི་ཡི་སྣང་བ་འགགས་མ་ཐག །འཕགས་མཆོག་ཕྱག་ན་པདྨོ་ཡབ་སྲས་
ཀྱི། །ཞལ་ལས་འོངས་པའི་ཟབ་ཆོས་བདུད་རྩིའི་རོ། །ངོམས་མེད་འཐུང་བའི་རིགས་
སུ་སྐྱེ་བར་ཤོག །དེ་ཚེ་རྒྱལ་སྲས་སྤྱོད་པ་རྒྱ་མཚོ་ལ། །ཞུམ་མེད་བློ་གྲོས་བརྟན་པོས་
སློབ་པ་དང་། །མཁའ་མཉམ་ཡིད་ཅན་འགྲོ་བ་མ་ལུས་པར། །ལེགས་བཤད་ཤིས་པའི་
དབྱངས་ཀྱི་ཁྱབ་པར་ཤོག །ཅེས་གསོལ་འདེབས་སྨོན་ལམ་གྱི་རིམ་པ་བགྱིད་བཞིན་
དུ་འདས་འདུག་གོ །འདིའི་སྐབས་བདག་ཉིད་ནས་བསྟན་འགྲོ་ཡོངས་ཀྱི་བདེ་ཐབས་
སུ་ཀུན་མཁྱེན་རྒྱལ་བའི་དབང་པོ་ངག་དབང་བློ་བཟང་རྒྱ་མཚོའི་སྐུ་བརྙན་ད་ལྟ་ཉི་འོད་
ན་བཞུགས་པ་འདི་ཉིད་གསར་བཞེང་བྱས་ཏེ་གཟུངས་འབུལ་བ་དང་རབ་གནས་རྗེ་ཉིད་
ནས་གནང་དགོས་(༡༦༩བ)པར་གསོལ་བ་བཏབ་པ་དོན་དང་ལྡན་པར་མཛད་པས་
རབ་གནས་ཀྱི་ཉིན་རྟེན་འབྲེལ་དང་རྟགས་དཔྱད་ཤིན་ཏུ་ལེགས་པ་བྱུང་ཞིང་། །སྐུ་
- 237 -

རྒྱལ་དབང་འཇམ་དཔལ་རྒྱ་མཚོས་མཛད།
བརྙན་འདི་མཇལ་བའི་སྐྱེ་བོ་ཐམས་ཅད་ཡིད་རང་དབང་མེད་པར་གཡོ་ཞིང་སྐུ་ངོ་མ་ལྟ་
བུའི་ཉམས་འཆར་བ་འདི་བཞིན་ནི་དམ་ཡེ་དབྱེར་མེད་དུ་གྱུར་པའི་རྟགས་ངོ་མཚར་བ་
ཞིག་ཡིན་ནོ། །
གཞན་ཡང་བདག་ཉིད་ལ་གྲུབ་རྒྱལ་ལུགས་ཀྱི་ཚེ་དབང་བརྒྱ་ཚར་དང་ཆོས་
དང་འབྲེལ་བའི་བཀའ་སློབ་ཀྱང་མང་དུ་མཛད། ཟླ་བ་བཅུ་པའི་ནང་དབེན་གནས་
བཀྲ་ཤིས་བསམ་གཏན་གླིང་དུ་ཕེབས། བདག་ཅག་ནས་བསྟན་འགྲོའི་བདེ་ཐབས་དང་
གོང་མ་ཆེན་པོའི་ཞབས་བརྟན་དུ་དམིགས་སྒྲུབ་གནས་འདི་བཞིན་གསར་བསྐྲུན་བགྱིས་
པར་མ་ཟད། རྗེ་འདི་ཉིད་ཀྱང་སྤངས་རྟོགས་ཀྱི་ཡོན་ཏན་ལ་གོང་མ་བདག་པོ་ཆེན་
པོ་ཡང་ཐུགས་དགྱེས་ཏེ་སྔ་གོང་ནས་གསེར་གྱི་ལུང་གིས་བཀུར་ཅིང་པཎྜི་ཏའི་མཚན་
གསོལ་བ་སོགས་གཟིགས་པ་མཆོག་ཏུ་དགེ་བས་དུས་འདིར་དགོན་གནས་ལ་བཀྲ་
ཤིས་དང་བདེ་ལེགས་ཀྱི་ཚིགས་བཅད་ཡོད་པའི་པཎ་ཆེན་གོང་མ་ཆེན་པོའི་ཕྱག་བྲིས་
མ་དང་། ཚེ་མཆོག་གླིང་ཞེས་པའི་མཚན་གྱིས་གཟེངས་བསྟོད་དང་བཅས་སྩལ་བ་ རྗེ་
ཉིད་ལ་འབུལ་ཆེད་རྒྱ་བོད་ཀྱི་མི་དྲག་མང་པོ་འདུས་པ་ལ་ཆོས་ཀྱི་གཏམ་བཟང་པོས་སོ་
སོའི་རེ་བ་ཇི་བཞིན་དུ་རྫོགས་པར་མཛད། གཞན་(༡༧/༠ན)ཡང་དཔའ་ཤོད་བློ་བཟང་
ལྷུན་གྲུབ་སོགས་ལ་དགེ་སློང་གི་བསླབ་སྡོམ་སྩལ་ཏེ་ཡང་དག་པའི་ཁྲིམས་ལ་བཀོད་དོ། །
- 238 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཤེར་ཕྱིན་བརྒྱད་སྟོང་པ་སྔར་གྱི་དཔེ་རྙིང་དག་ལ་
ཁུངས་བཅོལ་ཏེ་དག་པར་མཛད་སྐོར།
ལྕགས་ཕག་སྨོན་ལམ་གྱི་སྐབས་སྐྱེས་རབས་ཀྱི་འཆད་ཉན་སྔར་བཞིན་མཛད། །
གཞན་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་འདི་ཉིད་དབུས་གཙང་གི་
ཆོས་སྡེ་རྣམས་སུ་པར་དུ་བཞུགས་མོད་ཀྱང༌། །བྲིས་ནོར་རྒྱུན་འབྱམས་ཀྱིས་གཞུང་གི་
ཚིག་ཆད་པ་དང་། ། ཡི་གེའི་སྡེབས་ནོར་བ་རྣམས་བརྒྱད་སྟོང་དཔེ་རྙིང་མང་པོ་དང་། །
སློབ་དཔོན་སེང་གེ་བཟང་པོས་མཛད་པའི་བརྒྱད་སྟོང་འགྲེལ་ཆེན། སུམ་རྟགས་རྩ་
འགྲེལ་རྣམས་ལ་གཏུགས་ཏེ་འཆད་ཉན་གྱི་སྟེང་ནས་ལོ་མང་གི་བར་དུ་ཞུས་དག་
ལེགས་པར་མཛད་ཅིང་། མདོ་འདི་ཉིད་དང་མངོན་རྟོགས་རྒྱན་སྦྱར་ཏེ་དོན་བདུན་
ཅུའི་རྐང་གྲངས་རྣམས་མཆན་དུ་འདེབས་པར་མཛད། ཚུལ་འདི་ལ་རྗེ་ཉིད་ཀྱི་ཞལ་
ནས་ཀྱང་། འདི་ནི་ཁོ་བོས་བསྟན་པ་ལ་བྱ་བ་ཚད་མེད་པ་བྱས་པའི་ཁུལ་ཡིན་ཏེ་དེང་
སང་གི་སྐྱེ་བོ་རྣམས་ཀྱིས་དོན་གཉེར་བྱེད་མཁན་ནི་དཀོན་མོད་གསུང་། དུས་འདིར་ལྟུང་
ལུང་པཎྜི་ཏ་ངག་དབང་བློ་བཟང་བསྟན་པའི་རྒྱལ་མཚན་སོགས་ལ་དགེ་ཚུལ་གྱི་བསླབ་
སྡོམ་ཡང་སྩལ། དེ་ནས་པོ་ཏ་ལར་ཕེབས། བདག་ཅག་འཁོར་བཅས་ལ་གདུགས་དཀར་
ལྷ་བཅུ་བདུན་(༡༧༠བ)མའི་དབང་དང༌། ལས་ཚོགས་སུ་འབྱུང་བ་ལྟར་གྱི་བྱད་འགྲོལ་
སོགས་ཀྱང་ཕྱག་ལེན་ལྟར་མཛད། ཟླ་བ་གསུམ་པའི་ནང་ལྷ་ལྡན་རྨེ་རུར་ཕེབས་ཏེ་
གདན་ས་ཁག་གི་སྡེ་སྣོད་འཛིན་པ་ཉིས་སྟོང་བརྒྱད་བརྒྱ་ཙམ་ལ་བརྒྱད་སྟོང་པའི་བཤད་
ལུང་ཤིན་ཏུ་རྒྱས་པ་དང་། རྒྱས་འབྲིང་བསྡུས་གསུམ་གྱི་དངོས་བསྟན་སྟོང་ཉིད་ཀྱི་རིམ་
- 239 -

རྒྱལ་དབང་འཇམ་དཔལ་རྒྱ་མཚོས་མཛད།
པ་བསྒོམ་ཚུལ་དགའ་ལྡན་ཕྱག་རྒྱ་ཆེན་པོར་གྲགས་པའི་ཟབ་བཤད་གྲུབ་མཆོག་ དབེན་
ས་པ་ཆེན་པོའི་མན་ངག་རྣམས་ཀྱང་ལེགས་པར་སྩལ། འདིའི་དུས་ཀྱི་རླུང་རོ་དགུ་
ཕྲུགས་སུ་བསལ་བའི་མན་ངག་ལས་འཕྲོས་ཏེ་རླུང་གི་རྒྱུ་བ་རྣམས་ལ་བརྟག་དཔྱད་
ཞིབ་ཏུ་བྱས་པ་ཡིན་ན་རང་འཆི་རྒྱུ་ལོ་གསུམ་ཙམ་གྱི་སྔོན་དུ་ཤེས་ཀྱི་ཡོད་པ་རེད། གྲུང་
པའི་དབང་ཕྱུག་ཆེན་པོས་ཀྱང་དེ་བཞིན་གསུང་གི་ཡོད་པ་དེ་ཁོ་ན་བཞིན་ཡིན་ཞེས་
འབྱུང་འགྱུར་གྱི་བཀའ་ཡང་གསལ་པོར་གསུངས། འདི་སྐབས་སྐལ་བཟང་དགེ་འདུན་
སོགས་བརྒྱ་ཕྲག་ལྷག་ཙམ་ལ་བསྙེན་རྫོགས་དང་། མང་པོ་ཞིག་ལ་དགེ་ཚུལ་གྱི་
བསླབ་སྡོམ་ཡང་སྩལ། དེ་ནས་ཚེ་མཆོག་བཀྲ་ཤིས་བསམ་གཏན་གླིང་དུ་ཕེབས། གཞི་
བྱེས་ཀྱི་དགེ་འདུན་ཉིས་བརྒྱ་སྐོར་དང༌། བླ་མ་སྤྲུལ་སྐུ་རགས་བསྡུས་ལ་རྗེ་ཉིད་ཀྱིས་
མཛད་པའི་འདུལ་བའི་ཆོས་(༡༧༡ན)འབྱུང་གི་བཤད་ལུང་གི་ཐོག་ནས་ཁྲིམས་ཉིས་
བརྒྱ་ལྔ་བཅུ་རྩ་གསུམ་གྱི་ངོས་འཛིན་དང༌། དགག་སྒྲུབ་གནང གསུམ་གྱི་བཅས་པ་
རྣམས་རེ་རེ་ནས་ངོ་སྤྲོད་པར་མཛད། །དེ་ཡང་གནང་བཀག་གཉིས་ཀྱི་ནང་ནས་ལག་
ལེན་དོགས་ཕྱོགས་ནས་བསྲུང་བ་རྗེ་ཙོང་ཁ་པ་ཆེན་པོའི་ཕྱག་བཞེས་ཀྱི་གཙོ་བོ་ཡིན་
པས་རྗེ་ཡབ་སྲས་ཀྱི་མཛད་པའི་འདུལ་བའི་གཞུང་རྣམས་ལ་ཞིབ་ཏུ་བརྟགས་ཏེ་བཀག་
པའི་ཕྱོགས་གང་ཡིན་པ་རྣམས་ངོ་འཕྲོད་པར་བྱས་ནས་ལག་ལེན་ལ་འདེབས་དགོས། །
དེ་ལྟ་མིན་པར་བསླབ་བྱ་ལ་བལྟ་བའི་ཁུལ་བྱས་ཏེ་གནང་བའི་ཆ་ཞིག་གང་དུ་ཡོད་
སྙམ་དུ་རྟོག་པ་ནི་ཕུགས་རུལ་བའི་རྟགས་ཡིན་པས་དེ་འདྲ་མཛད་མི་ཉན། ད་རང་རེ་
རྣམས་ལུས་རྟེན་འདི་ དང་ མ་ བྲལ་ བའི་ སྐབས་ ཚུལ་ ཁྲིམས་ དག་ པ་ གཞིར་བཞག་
ནས་ཡོང་ཚོད་ཀྱི་ཆོས་རེ་ངེས་པར་མཛད་དགོས། དེ་ལ་མང་དུ་ཡོད་མོད་ཀྱང་ཚོགས་
གསོག་སྒྲིབ་སྦྱོང་འདི་རང་རེ་ལས་དང་པོ་པ་རྣམས་ལ་དགོས་ཐག་ཆོད་དང་ཡོང་ཐག་
- 240 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཆོད་ཀྱི་ཆོས་ཤིག་ཡིན་པས་དུས་ཐམས་ཅད་དང་། ཁྱད་པར་ཆོས་ཐོག་འདིའི་རིང་ནུབ་
རེ་བཞིན་དུ་རྩ་བརྒྱུད་ཀྱི་བླ་མ་རྣམས་ལ་ཕྱག་འཚལ་སྔོན་དུ་འགྲོ་བའི་ཡན་ལག་བདུན་
པ་དང་། དེའི་བཤགས་པའི་མཚམས་སུ་ལྟུང་བཤགས་དང་མཎྜལ་སུམ་ཅུ་སོ་ལྔ་རེ།
སྨོན་ལམ་ཡོངས་རྫོགས། (༡༧༡བ)བྱིན་རླབས་སྤུངས་ཞུས་ཀྱི་སྒོ་ནས་ལམ་ཡོངས་
རྫོགས་ལ་ཤར་སྒོམ་དང་། སེམས་བསྐྱེད་རེ་ངེས་ཅན་དུ་མཛད་དགོས་སོ་གསུངས། དེ་
ནས་བདག་ཅག་གིས་གསོལ་བ་བཏབ་པ་བཞིན་སླར་ཡང་པོ་ཏ་ལར་ཕེབས་ཏེ་མངོན་
རྟོགས་རྒྱན་གྱི་ལུང་གི་སྟེང་ནས་དངོས་བརྒྱད་དོན་བདུན་ཅུའི་མན་ངག་རྣམས་རྒྱས་པ་
དང༌། ཕྱི་རབས་ཀྱི་བསྟན་རྒྱུན་ལ་དགོངས་རྗེ་ཉིད་ཀྱི་ཐོས་བསམ་སྒོམ་ གསུམ་ཇི་ལྟར་
མཛད་པའི་རྟོགས་བརྗོད་ཉུང་བསྡུས་ཤིག་ཀྱང་དགྱེས་བཞིན་དུ་གསུང་། དུས་འདིར་
ཁལ་ཁ་ར་ཏེ་ནེ་པཎྜི་ཏ་ཡེ་ཤེས་བསྟན་འཛིན་འཕྲིན་ལས་དང་། འབི་ལུང་བླ་མ་དགེ་
འདུན་བཟང་པོ་གཉིས་ལ་རྗེ་ཉིད་ཀྱིས་མཛད་པའི་བཀའ་གདམས་ཐིག་ལེ་བཅུ་དྲུག་གི་
ངག་འདོན་གྱི་རིམ་པ་དང་། དེའི་མན་ངག་གསལ་བྱེད་ རིན་ཆེན་སྒྲོན་མ་དེའི་སྙིང་པོ་
བདུད་རྩིའི་བུམ་བཟང་། བཀའ་གདམས་ནོར་བུའི་འཕྲེང་བ་རྣམས་ཀྱི་ལུང་མན་ངག་
དང་བཅས་པ་རྒྱས་པར་སྩལ། སླར་ཡང་ཚེ་མཆོག་བཀྲ་ཤིས་བསམ་གཏན་གླིང་དུ་
ཕེབས། དབྱར་གནས་ཀྱི་ཐོག་ཏུ་སྒོ་མང་མཁན་པོ་ཧར་ཆེན་མཐུ་སྟོབས་ཉི་མས་གསོལ་
བ་བཏབ་པ་བཞིན་དོན་གཉེར་ཅན་བརྒྱ་ཕྲག་ཕྱེད་གཉིས་ཙམ་ལ་རྣལ་འབྱོར་གྱི་དབང་
ཕྱུག་མི་ལ་རས་པའི་རྣམ་མགུར་དང་། སངས་རྒྱས་ཀྱི་བསྟོད་པ་བརྒྱ་ལྔ་བཅུ་པའི་རྣམ་
བཤད་རྗེ་ཉིད་(༡༧༢ན)ཀྱིས་མཛད་པ། འཇམ་དཔལ་མཚན་བརྗོད་ཀྱི་འགྲེལ་ཆེན་
བཅས་ཀྱི་ལུང་ཡང་སྩལ། འདིའི་སྐབས་བསྟན་པའི་བགེགས་ཆགས་གློ་བུར་དུ་བདོ་
བས་གོར་བོད་བདེ་གཟར་གྱི་དུས་འཁྱོམ་གྱིས་སྐྱེ་འགྲོ་མང་པོ་སྡུག་བསྔལ་གྱིས་ཉམས་
- 24] -

རྒྱལ་དབང་འཇམ་དཔལ་རྒྱ་མཚོས་མཛད། །
ཐག་པར་མ་ཟད། བཀྲ་ཤིས་ལྷུན་པོ་ཡང་སྡིག་ཅན་གོར་ཥ་བས་བཅོམས་ཏེ་སྐུ་གསུང་
ཐུགས་རྟེན་རྣམས་དབུ་འཕང་སྨད། དགེ་འདུན་གྱི་སྡེ་རྣམས་ཀྱང་ཕྱོགས་མཚམས་སུ་
བྱེར་བ་གསན་པས་རྗེ་བླ་མ་ཉིད་ཐུགས་ཧ་ལས་པ་ལྟར་གྱུར་ཏེ། ཐམས་ཅད་མཁྱེན་
པ་དགེ་འདུན་གྲུབ་པ་ནས་ད་ལྟའི་བར་སྐྱེས་ཆེན་དམ་པ་ཟམ་མ་ཆད་པས་བསྟན་པའི་
སྲོག་ཤིང་བཟུང་སྟེ་གཞི་གསུམ་གྱི་ཕྱག་ལེན་དང་། འདུལ་མཛོད་དབུ་ཕར། རྣམ་འགྲེལ་
ལ་སོགས་པའི་གཞུང་རྩ་འགྲེལ་དང་། གསང་བདེ་གཉིས་ཀྱི་རྒྱུད་འགྲེལ་བ་དང་བཅས་
པ། བསྐྱེད་རྫོགས་ཀྱི་བཤད་སྲོལ་སོགས་མདོ་སྔགས་ཀྱི་འཆད་ཉན་དང་། ཆོ་ག་ཕྱག་
ལེན་སོགས་གངས་ཅན་གྱི་ལྗོངས་འདིར་ཁུངས་བཙུན་པའི་ཚད་དུ་བྱེད་ པའི་གནས་
གཞི་དེ་ཉིད། དེང་དུས་མུ་སྟེགས་ངན་པས་བདག་གིར་བྱས་ཏེ་ཆོས་ཀྱི་སྒྲ་ཙམ་ཡང་
མེད་པ་འདི་ནི་ཀྱེ་མ་རྨི་ལམ་ཡིན་ན་རུང་སྟེ་མི་བདེན་པར་གྱུར་ཅིག །གལ་ཏེ་བདེན་དུ་
ཆུག་ན་རང་རེ་རྣམས་སྙོམས་ལས་སུ་སྡོད་པ་ནི་རིགས་པ་མ་ཡིན་ནོ་ཞེས་གསུང་སྟེ།
(༡༧༢བ)དེ་དག་མྱུར་དུ་བཟློག་ཕྱིར་གདུགས་དཀར་གྱི་མདོ་གྲངས་གསོག་དང་། ཆོས་
སྲུང་ལ་འཕྲིན་བཅོལ་ཡང་གནད་སྨིན་མཛད། དུས་འདིར་ སྡིག་ཅན་གྱི་དམག་རྒྱལ་
རྩེ་སོགས་སུ་འབྱོར་བའི་གཏམ་སྤྱིར་ལ་བརྟེན་ཞམ་འབྲིང་བ་རྣམས་ནས་བླ་མ་རིན་པོ་
ཆེ་ཕྱོགས་གང་དུ་ཕེབས་ཞུས་པར་ང་གང་དུ་ཡང་མི་འགྲོ་གསུངས་ནས་ཐུགས་དམ་ལ་
རྩེ་གཅིག་ཏུ་བཞུགས། དེ་དུས་བོད་བཞུགས་ཨམ་བན་ནས་བདག་ཅག་དང་། ཀུན་
གཟིགས་པཎ་ཆེན་རིན་པོ་ཆེ་གཉིས་སྨད་ཕྱོགས་སུ་བསྐྱོད་དགོས་རྒྱུའི་འཆར་གཞི་བྱུང་
བར་བརྟེན། འོ་ན་རྒྱལ་བ་ཡབ་སྲས་གཉིས་ཀྱི་མཇལ་ཁ་ཞིག་ལ་ཕེབས་ཨེ་དགོས་ཞུས་
པར། ང་རྒས་པས་འགྲོ་མི་ཐུབ་པ་འདུག་ཁྱེད་རང་རྣམས་སོང་ཞིག་གསུང་། ཞམ་འབྲིང་
པ་རྣམས་རྩབ་རྩོབ་ཏུ་གྱུར་ཏེ་ལྐོག་ཏུ་རྟ་དྲེལ་ཉི་ཤུ་སྐོར་ཞིག་དང་། རྗེ་འདི་དྭགས་ཀོང་
- 242 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཕྱོགས་སུ་གདན་འདྲེན་རྩིས་ཀྱིས་འདི་ནས་ལམ་ཡིག་བླངས་སོང་རུང་རྗེས་སུ་རྗེ་འདིའི་
བཀའ་བདེན་པར་གྲུབ་སྟེ། གོར་ཥ་དབུས་ལ་མི་ཡོང་བར་ངེས་པ་ན་རྒྱུ་མཚན་རྣམས་
རྗེ་ལ་ཞུས་པས། འོ་ན་རྗེ་རིན་པོ་ཆེའི་སྐུ་གདུང་ལ་མཆོད་འབུལ་རྒྱས་པ་ཞིག་དང་།
དགའ་ལྡན་པ་རྣམས་ལ་བསྙེན་བཀུར་རྒྱས་པ་ཞིག་སྟོབས་པ་ལ་འགྲོ་རྩིས་སྔ་མོ་ནས་ཡོད་
རུང་ད་བར་མ་འགྲིག །ད་རྗེ་རིན་པོ་ཆེའི་(༡༧ ༣ན)བསྟན་པ་ལ་བགེགས་འདི་བས་ཆེ་
བ་ཡོང་རྒྱུ་མི་འདུག་པས་ཁྱེད་རྣམས་ཀྱིས་ཕྱོགས་འགྲོའི་གྲ་བསྒྲིག་དེ་ལྟར་བྱས་ཡོད་ན་
རྗེ་རང་གི་སྐུ་གདུང་ལ་གསོལ་བ་འདེབས་པར་འགྲོའི་གསུངས་ཏེ་ཟླ་བ་བརྒྱད་པའི་
ཚེས་ལྔ་ལ་ཚེ་མཆོག་གླིང་ནས་ཕེབས། གསང་སྔགས་མཁར་དུ་མཁས་གྲུབ་རྗེའི་ཕྱག་
བཟོ་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པར་སྙན་ཤལ་མཆོད་གཏོར་མང་པོ་
ཕུལ་ཏེ་འཕྲིན་བཅོལ་མཛད། དེའི་ཕྱི་ཉིན་ཡང་མགོན་པོ་ཉིད་ལ་འཕྲིན་བཅོལ་མཛད་
པས་མགོན་པོའི་ཞལ་མདངས་ཉིན་སྔ་མ་ལས་སྣུམ་ཞིང་དགྱེས་ཞལ་གཟི་བརྗིད་དང་
ལྡན་པར་བཞུགས་འདུག་པར། རྗེ་ཉིད་ནས་མགོན་པོ་དགྱེས་འདུག་པས་ད་ནི་ལེགས་
པ་ཡིན་གསུངས་ཏེ་མཉེས་མཉེས་མཛད། ཕྱིས་དུས་བསྒྲིགས་ པས་ སྡིག་པའི་དམག་
ཚོགས་རྣམས་རང་གནས་སུ་སོང་བའི་ཉིན་དེ་ཡིན་ནོ། །
དགའ་ལྡན་རྣམ་པར་རྒྱལ་བའི་གླིང་དུ་བྱོན་ནས་མདོ་སྔགས་ཀྱི་
ཆོས་འཁོར་རྒྱ་ཆེར་བསྐོར་བ།
ཚེས་བདུན་གྱི་ཉིན་དགའ་ལྡན་རྣམ་པར་རྒྱལ་བའི་གླིང་གི་གཟིམས་ཆུང་འོད་
གསལ་ཕུག་ཏུ་ཕེབས། དུས་དེར་དགའ་ལྡན་གྱི་དགེ་འདུན་རྣམས་ཕོ་བྲང་གི་བསྲུང་
-243 -

རྒྱལ་དབང་འཇམ་དཔལ་རྒྱ་མཚོས་མཛད།
ཆ་སོགས་ཀྱི་བརྡབས་གསིགས་ལ་བརྟེན་དགེ་འདུན་བཞི་བརྒྱ་ཙམ་ལས་མི་འདུག་
པར་བཤད་སྒྲུབ་ཉམས་ཆགས་ཏུ་གྱུར་ པ་ཐུགས་ ཀྱིས་མ་བཟོད་དེ། དགེ་འདུན་ གྱི་
སྡེ་འདུ་བའི་ཐུགས་བསྐྱེད་མཛད་པས་པདྨོའི་ཚལ་ལ་བུང་བ་བཞིན་དུ་ཕྱོགས་(༡༧༣བ)
མཚམས་ཀུན་ནས་འདུས་པས་དགེ་འདུན་ཉིས་སྟོང་དུ་ཟིན་པ་བྱུང་བ་རྣམས་ཆོས་དང་
ཟངཟིང་གཉིས་གས་ལེགས་པར་བསྐྱངས། ཚེས་བརྒྱད་ནས་ཉིན་བཅུའི་རིང་རྗེ་ཙོང་ བ་
པ་ཆེན་པོའི་སྐུ་གདུང་རིན་པོ་ཆེའི་དྲུང་དུ་སྣ་ལྔའི་མཆོད་པ་སྟོང་ཚར་དང་དབང་པོའི་
གཞུ་ལྟར་བཀྲ་བའི་མཆོད་རྫས་ཀྱི་བྱེ་བྲག་མཐའ་ཡས་པ་གསར་འབུལ་མཛད་དེ་སྔ་
དྲོའི་ཆར་གསང་བདེ་འཇིགས་གསུམ་གྱི་བདག་འཇུག་དང༌། བླ་མ་མཆོད་པ། ཕྱི་
དྲོ་དམ་ཅན་ཆོས་རྒྱལ་གྱི་དྲུང་དུ་མཆོད་གཏོར་རྒྱ་ཆེན་པོ་དང་། དགྲ་འཇོམས་འབར་
བའི་མཚོན་ཆའི་བྱེ་བྲག་སྤྱན་གཟིགས་སུ་བསྟར་ནས་བསྐང་བསྐུལ་དང་། གདུང་ཡུས་
དང་ལྡན་པའི་འཕྲིན་བཅོལ་གསར་བསྒྲིགས་མཛད་དེ་དྲག་ཏུ་བསྐུལ་བས་ཆོས་ཀྱི་རྒྱལ་
པོའི་འདྲ་སྐུ་ཡང་ཆེས་ཆེར་ཁྲོས་ཏེ་དེ་སྔ་ཞལ་ཁེབས་དམིགས་གསལ་རེ་སྒྲོན་སྲོལ་འདུག་
པ་དཀོར་གཉེར་ནས་སྒྲོན་དུ་ཕྱིན་པས་རྭ་བར་ནས་ཚེག་སྒྲ་དང་འུར་སྒྲའི་སྒྲ་འབྱིན་
ཏེ་བླ་མ་ཉིད་དགའ་ལྡན་དུ་བཞུགས་རིང་ཞལ་ཁེབས་སྒྲོན་མ་ཐུབ་ཅིང་། སྡིག་
པའི་དམག་ཚོགས་ཀྱང་ཁ་ཆར་དྲག་པོའི་འོག་ཏུ་ནུབ་པ་དང༌། མི་བཟོད་པའི་མཚོན་
ཆས་རྨས་ཤིང་གུམ་པ་སོགས་ནི་དེ་དག་གི་མཐུ་ཁོ་ནར་ངེས་སོ། །དེའི་ཚེ་དགའ་ལྡན་
གྱི་བླ་མ་ལས་སྣེ་གྲྭ་དམངས་དང་བཅས་པས་གསོལ་བ་བཏབ་པ་ལྟར་སྡེ་འདིའི་འདུས་
ཚོགས་དང་བྲག་(༡༧༤ ན)གསེབ་རི་ཁྲོད་པ། བཀྲ་ཤིས་ལྗོངས་སོགས་ནས་འདུས་
པའི་དགེ་འདུན་རབ་ཏུ་མང་པོ་དག་ལ་བདེ་ལམ་གྱི་འཁྲིད་ཤིན་ཏུ་རྒྱས་པ་དང་། དགའ་
ལྡན་ཁྲི་རིན་པོ་ཆེ་དང༌། བླ་མ་ལས་སྣེ་ཚང་མས་རྗེ་ཉིད་གསེར་ཁྲིར་ཞབས་བཀོད་པ་
- 244 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ། །
ཞིག་དགོས་ཞེས་གསོལ་བ་ནན་ཆེར་བཏབ་ པ་ན་ ཚེས་བཅོ་ལྔའི་ཉིན་ གསེར་ ཁྲིར་
ཕེབས་ཏེ་བསྟན་པའི་རྩ་བ་སོ་སོ་ཐར་པའི་མདོ་ཡང་འཆད་པར་མཛད། གཟིམས་
ཆུང་འོད་གསལ་ཕུག་ཏུ་གསང་བ་འདུས་པའི་བདག་འཇུག་མཛད་ཅིང་། དཔའ་བོ་འཇའ་
ཚོན་མ་སོགས་རྟེན་རྣམས་ཀྱང་ཞིབ་པར་གཟིགས། གཞན་ཡང་ཁྲི་རིན་པོ་ཆེ་ལ་འཇམ་
དཔལ་མཚན་བརྗོད་ཀྱི་ལུང་དང་། དོན་གཉེར་ཅན་སུམ་ཅུ་སྐོར་ལ་བསྙེན་རྫོགས།
མང་པོ་ཞིག་ལ་དགེ་ཚུལ་གྱི་སྡོམ་པ་ཡང་སྩལ། ཚེས་བརྒྱད་ཀྱི་ཉིན་དགའ་ལྡན་འདུས་
སྤྱིས་རྗེ་ཉིད་ཚོགས་ཞིང་གི་གཙོ་བོར་གསེར་ཁྲིར་སྤྱན་དྲངས་ཏེ་ཚོགས་ཀྱི་མཆོད་པ་རྒྱ་
ཆེན་པོས་མཆོད། དེའི་ཕྱི་དྲོ་རྒྱལ་སྲས་ཞི་བ་ལྷའི་ལུགས་ཀྱི་སེམས་བསྐྱེད་པའི་ཆོ་
ག་དཔལ་དབེན་ས་སྙན་བརྒྱུད་ཀྱི་མན་ངག་དང་བཅས་པ་རྒྱས་པར་སྩལ་ཏེ། འོ་བན་
རྒན་ངས་ཕ་བླ་མའི་གདན་སར་དགེ་འདུན་སྡེ་སྣོད་འཛིན་པ་རྣམས་ལ་རི་བོ་དགའ་
ལྡན་པའི་ཕ་ཆོས་བྱང་ཆུབ་ལམ་གྱི་རིམ་པའི་འཁྲིད་སྙན་བརྒྱུད་ཀྱི་མན་ངག་དང་བཅས་
པ་རྒྱས་པར་ཕུལ་བ་ནི་ཆོས་བདག་(༡༧༤ བ)པོ་ལ་འཕྲོད་པ་ཡིན་པས་བློ་བདེ། ད་ཧྲིལ་
ཏེ་སྒྲིལ་ནས་ཞུ་རྒྱུའི་སྙིང་པོ་ང་རང་ཚོས་དལ་རྟེན་ལན་གཅིག་ཐོབ་པའི་སྐབས་འདིར་
རང་གིས་རང་མ་བསླུས་པར་ཚུལ་ཁྲིམས་རྣམ་པར་དག་པ་གཞིར་བཟུང་། དབུ་ཕར།
འདུལ་མཛོད་སོགས་གཞུང་ལུགས་རྣམས་ལ་མཁས་པ་བསྟེན་ཏེ་ཚུལ་བཞིན་དུ་སྦྱངས།
དེ་ནས་མཁས་གྲུབ་གཉིས་ལྡན་གྱི་བླ་མ་ཞིག་མཉེས་པ་གསུམ་གྱིས་མཆོད། མདོ་སྔགས་
ཀྱི་མན་ངག་རྣམས་ལེགས་པར་ནོད་ཏེ་བཤེས་གཉེན་བསྟེན་ཚུལ་ནས་ཞི་ལྷག་གི་
བར་དང་། ཟབ་ལམ་རིམ་པ་གཉིས་ལ་སྒྲུབ་པ་སྙིང་པོར་མཛད་དེ་རྟོགས་པའི་ཡོན་
ཏན་གྱི་བདག་ཉིད་དུ་གྱུར་པ་ན་རྗེ་བླ་མའི་མན་ངག་རྣམས་འཛིན་ཅིང་སྤེལ་ཐུབ་པའི་
བསྟན་པའི་བདག་པོར་འགྱུར་བ་ཞིག་ཚང་མས་མཛད་དགོས་སོ་ཞེས་ཁོ་བོ་རི་བོ་དགའ་
- 245 -

རྒྱལ་དབང་འཇམ་དཔལ་རྒྱ་མཚོས་མཛད།
ལྡན་པའི་བླ་མ་རྒན་པའི་མཐར་ཐུག་གཅིག་གིས་དགའ་ལྡན་གསེར་ཁྲིའི་སྟེང་ནས་དགའ་
ལྡན་པའི་རྗེས་འཇུག་ཐམས་ཅད་ལ་ཁ་ཆེམས་དེ་ལྟར་དུ་བཞག་པ་ཡིན་ནོ་ཞེས་བཀའ་
སྩལ་བས་དེར་ཚོགས་པ་ཀུན་གྱི་ཐུགས་ལ་ཤིན་ཏུ་གཅགས་པ་བྱུང་ངོ༌། །དེའི་ཚེ་ནམ་
མཁའི་ཁྱོན་ཐམས་ཅད་ནི་མཆོད་རྫས་ཀྱི་རྣམ་པ་ཅན་གྱི་སྤྲིན་གྱིས་ཁེངས་ཤིང་། ཆང་
ཟིམ་བུའི་རྒྱུན་དག་ཀྱང་བབས་ཏེ་དྲི་བཟང་པོས་ཕྱོགས་ཀུན་ཁྱབ་པ་ཞིག་བྱུང་བས་རྗེ་
ཉིད་ནས་ནམ་མཁའ་(༡༧༥ན)ལ་སྤྱན་ཧར་གྱིས་གཟིགས་ནས་ཡུད་གཅིག་བཞུགས།
གཟིམས་ཆུང་དུ་ཕེབས་ནས་དེ་རིང་ཁོ་བོས་རྗེ་བླ་མའི་ཁྲི་ལ་འཁོད་པ་ངོ་མཚར་བའི་
ལྟས་མང་པོ་འདུག །ངས་རྗེ་རིན་པོ་ཆེའི་བསྟན་པ་ཁོ་ན་བསམ་པ་དེའི་མཐུ་ཡིན་
གསུངས་ཏེ་མཉེས་མཉེས་མཛད། འདིའི་དུས་སུ་དག་པའི་གཟིགས་སྣང་ཞིག་བྱུང་
ཚོད་འདུག་ཀྱང་རྗེ་ཉིད་ཐུགས་སྒམ་པས་ཞམ་འབྲིང་པ་དག་གིས་རྒྱུ་མཚན་ནི་ཞུ་མ་
སྤོབས་སོ། །
དེ་ནས་ཚེ་མཆོག་བསམ་གཏན་གླིང་དུ་ཕེབས། སྡེ་འདིའི་ སྤོང་བ་པ་རྣམས་
ལ་འཇིགས་བྱེད་བཅུ་གསུམ་མའི་དབང་དང་། ཁལ་ཁ་ཨེར་ཏེ་ནི་ཆོས་རྗེར་འདུས་པ་
ལྷ་སོ་གཉིས་ཀྱི་དབང་། སོག་པོ་དགེ་སློང་དཀོན་མཆོག་ལྷུན་གྲུབ་སོགས་དད་ལྡན་
མང་པོར་ནམ་མཁའ་སྒོ་འབྱེད་ཀྱི་དབང་། གཅོད་འཁྲིད་སོགས་ཟབ་ཆོས་མང་དུ་སྩལ།
ཟླ་བ་བཅུ་པའི་ནང་གཟིམས་ཆུང་དབང་ཁང་གི་རྟེན་རྣམས་ལ་རབ་ཏུ་གནས་པའི་ཆོ་ག་
རྒྱས་པ་དང་། སྡེ་འདིའི་སྤོང་བ་པ་སྤྱིས་གསོལ་བ་བཏབ་པ་བཞིན་འདུས་པ་ལྷ་སོ་
གཉིས་ཀྱི་དབང་དང་། ཐུན་དྲུག་གི་རྣལ་འབྱོར་སྐྱོང་ཚུལ་རྩ་ལྟུང་སྦོམ་པོ། བླ་མ་ལྔ་བཅུ་
པ་རྣམས་ཀྱི་བསྲུང་མཚམས་རྣམས་ཀྱང་ལེགས་པ་སྩལ་ཏེ་རིགས་པ་འཛིན་པའི་འདུས་
པས་སྡེ་འདི་གང་བར་མཛད་དོ། །
- 246 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཆུ་བྱི་སྨོན་ལམ་གྱི་ཐོག་སྐྱེས་རབས་ཀྱི་འཆད་ཉན་སྔར་བཞིན་(༡༧༥བ)མཛད།
གཞན་ཡང་སེ་ར་ཚོགས་ཆེན་དབུ་ཟུར་སོགས་དོན་གཉེར་ཅན་མང་པོར་ལམ་སྒྲོན།
ལམ་གཙོ། བླ་མ་ལྔ་བཅུ་པ། དགའ་ལྡན་ལྷ་བརྒྱ་མའི་འཁྲིད་སོགས་མདོ་སྔགས་གྱི་
ཆོས་བཀའ་མང་དུ་གསུང་། འདི་ཟླའི་ནང་ཁལ་ཁ་བློ་བཟང་དབང་པོ་རྡོ་རྗེ་སོགས་དོན་
གཉེར་ཅན་ཉིས་བརྒྱ་སྐོར་ལ་བསྙེན་རྫོགས་རབ་བྱུང་གི་བསླབ་སྡོམ་ཡང་རིམ་བཞིན་དུ་
སྩལ། ཚེས་ཉེར་གཅིག་ནས་བཅད་རྒྱ་ལ་བཞུགས་ཏེ་ཐུན་མོང་དང་ཐུན་མོང་མ་ཡིན་
པའི་ལམ་ལ་ཉམས་བཞེས་གཙོ་བོར་མཛད་ཅིང་། ཐུན་མཚམས་རྣམས་སུ་གྲུབ་མཐའ་
རིས་མེད་ཀྱི་བླ་མ་གོང་མ་མང་པོའི་རྣམ་ཐར་ལའང་གཟིགས་རྟོག་མཛད། སྐབས་འགར་
ཕྱག་ཐལ་མོ་སྦྱར་ཏེ་ཕ་ཕ་དཔེ་ག་འདྲ་ཞིག་ལ་བལྟས་ཀྱང་དེ་མཐོང་རེས་ཀྱིས་རྗེ་བླ་
མའི་བསྟན་པ་འདི་ལ་དད་པ་ ཇེ་ འཕེལ་དུ་འགྲོ་ བ་ ཞིག་འདུག །འདིས་མི་ཆོག་པའི་
ཆོས་གང་ཡང་མི་འདུག་ཅེས་གསུངས་པར་མཛད། གཞན་ཡང་ཉི་ཁྲི་དང་། ལམ་རིམ་
ཆེན་མོ། སྔགས་རིམ། སྒྲོན་གསལ་མཆན་རྣམས་ལ་གཟིགས་ཏེ་རྗེ་བདག་ཉིད་ཆེན་
པོའི་ལེགས་བཤད་འདི་རྣམས་དཔྱད་གཞི་ཤིན་ཏུ་ཆེ་བས་དེང་སང་གི་གདུལ་བྱས་གོ་
བ་རྙེད་པ་ཤིན་ཏུ་དཀའ་བར་འདུག །ངས་ ཀྱང་ སྔོན་མ་གོ་བའི་གནད་འགའ་ཞིག་
ལ་འདི་ལོ་གོ་བ་ཆགས་ཞེས་མཉེས་མཉེས་(༡༧༦ན)མཛད། དུས་འདིར་ལྕང་ལུང་པཎྜི་
ཏས་བསྐུལ་བ་བཞིན། རྒྱལ་བའི་བསྟན་པ་ལ་ཐོས་བསམ་སྒོམ་གསུམ་གྱི་སྒོ་ནས་འཇུག་
པའི་རིམ་པ་སྐལ་ལྡན་མཁས་པ་ཡོངས་ཀྱི་གཞུང་ལམ་ཞེས་བྱ་བའི་ལེགས་བཤད་ཀྱང་
མཛད། ཟླ་བ་གསུམ་པའི་ཚེས་གཅིག་ལ་བཅད་རྒྱ་ལས་བཞེངས་ཏེ། ནད་པ་རྣམས་ལ་
ཕན་དགས་པའི་ཆེད་སྨན་གྱི་བྱེ་བྲག་མང་པོ་སྦྱོར་བར་མཛད་པ་རྣམས་སྨན་སྦྱིན་དུ་སྩལ་
བས་རིམ་ཟད་དུ་གྱུར་བ་ན། འདི་ལོ་བདུད་རྩི་ཉེར་ལྔ་པ་དང་། ཉི་མའི་དཀྱིལ་འཁོར་
- 247 -

རྒྱལ་དབང་འཇམ་དཔལ་རྒྱ་མཚོས་མཛད།
ལ་སོགས་པའི་སྨན་གྱི་བྱེ་བྲག་ཚད་མེད་པ་གསར་སྦྱོར་མཛད་དེ། རྗེ་རང་ཉིད་ཀྱིས་ དབུས་
སྤོང་བ་པའི་སྡེ་ཚང་མས་ཐེག་པ་ཆེན་པོའི་གསོ་སྦྱོང་གི་སྡོམ་པ་བཞེས་ཏེ་སྨན་བླའི་མདོ་
ཆོག་གི་སྙིང་པོ་ཡིད་བཞིན་ནོར་བུའི་སྒོ་ནས་སྨན་སྒྲུབ་ཀྱི་ཆོ་ག་མན་ངག་བཞིན་མཛད།
དུས་འདིར་འབྲས་བློ་གླིང་ཁྲི་པ་འཕྲིན་ལས་བཟང་པོ་ལ་གཏོར་མ་བརྒྱ་ རྩ་ དང་། འབྱུང་
བཞི། ཀླུ་གཏོར་བཅས་ཀྱི་འཁྲིད་ཀྱང་སྩལ། འདི་སྐབས་སྨོན་ལམ་ལོག་པའི་མཐུ་ཅན་
གོར་ཥ་སྡིག་ཅན་གྱི་དཔུང་ཚོགས་ཕྱིར་བཟློག་པའི་ཆེད་དུ་འབྱོར་པའི་འཇམ་དབྱངས་
གོང་མ་ཆེན་པོའི་ནང་གི་བློན་ཆེན་ཧུ་སི་ཀྲུང་ཐང་སོགས་མི་དྲག་མང་པོ་དང་། རྒྱ་དང་
1 -，
རྒྱལ་རོང་གི་དམག་མི་མང་པོ་ རྗེ་ཉིད་ཀྱི་ཞལ་གྱི་དཀྱིལ་འཁོར་མཇལ་བར་འབྱོར་
བ་(༡༧༦བ)རྣམས་ལ་ཆོས་དང་འབྲེལ་བའི་བཀའ་མཆིད་མང་དུ་མཛད་པས་དྲག་ཞན་
ཀུན་རྗེ་ཉིད་ཀྱི་ཡོན་ཏན་ལ་ཤིན་ཏུ་དད་པར་གྱུར། དེ་ནས་ཀུན་གཟིགས་པཎ་ཆེན་
མཆོག་སྤྲུལ་རིན་པོ་ཆེ་ནས་མདོ་སྔགས་ཀྱི་ཟབ་ཆོས་མང་པོ་ཞིག་གསན་བཞེད་གྱི་པོ་
ཏ་ལར་ཆིབས་བསྐྱོད་དགོས་པའི་སྙན་ཞུ་འབྱོར་བ་ལྟར་ཚེས་བཅུ་བཞི་ལ་ཕོ་བྲང་ཆེན་
པོའི་གཟིམས་ཆུང་དགའ་ལྡན་ཡང་རྩེར་ཕེབས། པཎ་ཆེན་རིན་པོ་ཆེའི་ཞམ་འབྲིང་པ་
རྣམས་ནས། མཆོག་གི་སྤྲུལ་པའི་སྐུ་གཙང་ཕེབས་ཀྱི་དུས་གཏུགས་ཙམ་དུ་མ་ཟད། སྐུ་
ན་ཕྲ་བ་དང་བཅས་འཁྲིད་བཀའི་རིགས་ཐུགས་ལ་འཇགས་པ་ཞིག་མ་བྱུང་དོགས་
འདུག་པས་དབང་ཁ་རྗེས་གནང་གི་རིགས་གང་འགྲོ་ཞིག་གནང་དགོས་ཚུལ་ཞུས་པར་
རྗེ་ཉིད་ནས་པཎ་ཆེན་རིན་པོ་ཆེ་བསྟན་པ་ཡོངས་རྫོགས་ཀྱི་བདག་པོ་ཡིན་པས་བསྟན་
པའི་བདག་པོ་ཉིད་ནས་བསྟན་པ་ལ་འཇུག་པའི་གོ་རིམ་མ་འཁྲུགས་པ་ཞིག་མཛད་དགོས་
སྐུ་ན་ཕྲ་བས་འཁྲིད་བཀའ་ཐུགས་ལ་མི་འཇགས་ན་དབང་དུས་སུ་སྐུ་བཞིའི་ས་བོན་
ཐེབས་མིན་དབང་བརྡ་འཕྲོད་མིན་ལ་རག་ལུས་པས་དབང་དོན་རྣམས་ལམ་གྱི་རིམ་
- 248 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
པར་འགྲིལ་བའི་བཤད་ པ་ཡང་ཐུགས་ལ་ཇི་ལྟར་འཇགས། དེས་ན་ལམ་ཐུན་མོང་
བས་རྒྱུད་སྦྱངས་པ་སྔོན་དུ་སོང་ནས་ཐུན་མོང་མ་ ཡིན་ པ་ རྡོ་ རྗེ་ཐེག་པའི་ལམ་ལ་
(༡༧༧ན)འཇུག་དགོས་ཤིང་། སླར་སྐལ་པ་དང་ལྡན་པའི་གདུལ་བྱ་རྣམས་རང་ཉིད་
གང་ནས་གཤེགས་པའི་ལམ་ལ་འཁྲིད་དགོས་པས་ཐོག་མར་བྱང་ཆུབ་ལམ་གྱི་རིམ་
པའི་འཁྲིད་ཅིག་གསན་དགོས་གསུང་ཏེ། ཚེས་བཅོ་ལྔ་ནས་གཟིམས་ཆུང་ཁམས་གསུམ་
རྣམ་རྒྱལ་དུ་པཎ་ཆེན་རིན་པོ་ཆེ་སྐུ་འཁོར་དང་བཅས་པ་ལ་བདེ་ལམ་འཛིན་ཆོས་སུ་
གནང་སྟེ་སྦྱོར་དངོས་རྗེས་གསུམ་གྱི་མན་ངག་རྣམས་དཔེ་དང་གཏན་ཚིགས་དུ་མའི་སྒོ་
ནས་ཐུགས་རྒྱུད་ལ་སྦྱར་ཏེ་ཉམས་སུ་ལེན་ཚུལ་རྣམས་ཞིབ་པ་དང་། ཐུན་མཚམས་
ཀྱི་སྤྱོད་ལམ་ཀུན་ཀྱང་མཛེས་ཆོས་མ་ཡིན་པར་སྐྱོན་ཐོག་ཏུ་ཚིག་གསལ་བའི་གསུང་
བཤད་རུས་པ་ཅན་ཤ་སྟག་གསུངས་པས་པཎ་ཆེན་མཆོག་སྤྲུལ་རིན་པོ་ཆེ་ཡང་གསན་
སྤྲོ་ཞིང་དཔེ་དོན་རྣམས་ཐུགས་ལ་ཤིན་ཏུ་འཇགས་པ་བྱུང་བས་ན་བཟའ་བཞེས་ལུགས།
སྤྱན་གྱི་གཟིགས་སྟངས། ཕེབས་བཞུགས་ཀྱི་སྤྱོད་ལམ་ཐམས་ཅད་འདུལ་བ་དང་མཐུན་
པ་ཉིད་གཙོ་བོར་མཛད་ཅིང་། ཁྱད་པར་སྐུ་ཡོན་གསན་སྦྱོང་རྣམས་ལ་ཐུགས་བརྩོན་
ཤིན་ཏུ་ཆེ་བ་རྫིང་གི་པདྨ་བཞིན་དུ་སྐྱེད་དྲག་པར་གྱུར་ཏོ། །
དེའི་ཕྱིར་རྗེ་འདི་ནི་དགེ་བའི་བཤེས་གཉེན་གྱི་ཡོན་ཏན་མ་ལུས་པ་དང་ལྡན་
ཞིང་གདུལ་བྱ་རྣམས་གང་འཚམ་གྱི་ལམ་ལ་རིམ་གྱིས་འཁྲིད་པའི་ཐབས་ལ་མཁས་
(༡༧༧བ)པའོ། །ཚེས་གནམ་གང་གི་ཉིན་ལམ་འཁྲིད་རྫོགས་པར་གྲུབ་སྟེ་སྣ་ལྔའི་
མཆོད་པ་བརྒྱ་ཕྲག་མང་པོ་དང་བཅས་བྱང་ཆུབ་མཆོག་ཏུ་སེམས་བསྐྱེད་པའི་ཆོ་ག་
རྒྱས་པ་དང་བདེ་ལམ་གྱི་ལུང་ཡང་འབུལ་བར་མཛད། ཟླ་བ་བཞི་པའི་ཚེས་གཅིག་
ཉིན་གཟིམས་ཆུང་དགའ་ལྡན་ཡང་རྩེར་པཎ་ཆེན་རིན་པོ་ཆེ་སྐུ་རྐྱང་ལ་དཔལ་ལྡན་
- 249 -

རྒྱལ་དབང་འཇམ་དཔལ་རྒྱ་མཚོས་མཛད། །
དམག་ཟོར་གྱི་རྒྱལ་མོའི་ རྗེས་གནང་ཐུན་མོང་མ་ཡིན་པ་དང་དེའི་གཏོར་ཆོག་གི
ལུང་བཅས་སྩལ་ཅིང་། དེ་ནས་རིམ་བཞིན་མགོན་དཀར་ཡིད་བཞིན་ནོར་བུ། ཆོས
རྒྱལ་ཕྱི་སྒྲུབ། དཔལ་མགོན་ཞལ་བཞི་པ། ལྷ་ཆེན་རྣམ་ཐོས་སྲས་བཅས་ཀྱི་རྗེས་
གནང་སོ་སོའི་གཏོར་ཆོག་བཀྲ་ཤིས་ལྷུན་པོའི་རྒྱུད་པ་གྲྭ་ཚང་གི་ཚོགས་འདོན་དུ་
བཞུགས་པ་རྣམས་ཀྱི་ལུང་དང་། མགོན་པོ་བར་ཆད་ཀུན་སེལ་གྱི་གཏོར་ཆོག་གི་ལུང་
གཞན་ཡང་དཔལ་གསང་བ་འདུས་པ་མི་བསྐྱོད་པ་ལྷ་སོ་གཉིས་དང༌། གྲུབ་ཆེན་ ལུ་
པའི་ལུགས་ཀྱི་འཁོར་ལོ་སྡོམ་པ་ལྷ་དྲུག་ཅུ་རྩ་གཉིས། འཇིགས་བྱེད་བཅུ་གསུམ་མ་་
བཅས་ཀྱི་དབང་བཞི་ཡོངས་སུ་རྫོགས་པ་དང་། སོ་སོའི་མངོན་རྟོགས་བཀྲས་ལྷུན་རྒྱུང་
གྲྭའི་ཚོགས་འདོན་ལྟར་གྱི་ལུང་བཅས་འབུལ་བར་མཛད། དེ་ཡང་བླ་མ་ལྔ་བཅུ་པ་ལས།
བསམ་པ་དག་པའི་སློབ་མ་ནི། དཀོན་མཆོག་གསུམ་ལ་སྐྱབས་སོང་ལ། །བླ་(༡༧༨ན)
མའི་རྗེས་སུ་འཇུག་པ་འདི། ཁ་ཏོན་བྱ་བར་སྦྱིན་པར་བྱ། །ཞེས་གསུངས་པ་ལྟར་ཐོག་
མར་སློབ་མ་རྗེས་གཟུང་གི་ཆོ་ག་རྒྱུད་ནས་གསུངས་པ་ལྟར་མཛད་དེ། བླ་མ་ལྔ་བཅུ་
པའི་སྐབས་ནས་བཤད་པའི་བླ་མ་བསྟེན་ཚུལ་གྱི་མན་ངག་ཞིབ་པ་དང་། གཞུང་གི་
ལུང་བཅས་སྩལ་ཅིང་། རྗེས་སུ་བླ་མ་ལྔ་བཅུ་པ་ལས། དེ་ནས་སྔགས་སོགས་བྱིན་
པ་ཡིས། །དམ་ཆོས་སྣོད་དུ་བྱས་ནས་ནི། །རྩ་བའི་ལྟུང་བ་བཅུ་བཞི་ནི། །ཀླགས་དང་
འཛིན་པ་ཉིད་དུ་བྱ། །ཞེས་གསུངས་པ་ལྟར་གསང་བདེ་འཇིགས་གསུམ་གྱི་དབང་དང༌།
དེའི་རྗེས་སུ་རྩ་ལྟུང་བཅུ་བཞི་པ་ལ་སོགས་པ་ཐུན་མོང་བ་དང་། ཁྱད་པར་བའི་དམ་
ཚིག་དང་སྡོམ་པའི་བསླབ་བྱ་རྣམས་ཀྱི་འཁྲིད་མན་ངག་རྩ་ཚིག་གི་ལུང་དང་བཅས་པ་
ཕུལ་དུ་ཕྱིན་པ་དང་། ཐུན་དྲུག་གི་རྣལ་འབྱོར་སྐྱོང་ཚུལ་གྱི་མན་ངག་ལུང་དང་བཅས་པ་
ལེགས་པར་ཕུལ་ཏེ་དངོས་གྲུབ་ཐམས་ཅད་ཀྱི་གཞི་རྟེན་དམ་ཚིག་དང་སྡོམ་པ་དག་པ་
- 250 -

，དརཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པཐུབ་པ་མ་།
ལ་འགོད་པར་མཛད་དོ། །གཞན་ཡང་བྱ་ཁྱུང་སྤྲུལ་སྐུ་བློ་བཟང་དབང་ཕྱུག་རྒྱ་མཚོས་
ཞུས་ངོར་འདུལ་བ་རྒྱ་མཚོའི་སྙིང་པོའི་བཤད་ལུང་དང༌། མཚན་ཉིད་བླ་མ་རྗེ་དྲུང་གིས་
ཞུས་ངོར་གཏོར་མ་བརྒྱ་རྩའི་བཤད་ལུང་ཕྱག་ལེན་དང་བཅས་པ་རྒྱས་པར་སྩལ། དུས་
འདིར་བདག་ཅག་གི་བགེགས་སེལ་(༡༧༨བ) དུ་གྲུབ་རྒྱལ་ལུགས་ཀྱི་ཚེ་དབང་ཐུན་
མོང་མ་ཡིན་པ་དང་། གདུགས་དཀར་ཞལ་གསུམ་ཕྱག་དྲུག་གི་རྗེས་གནང་མན་ངག་དང་
བཅས་པ་རྒྱས་པར་སྩལ། འདི་སྐབས་སྨོན་ལམ་ལོག་པའི་མཐུ་ཅན་གོར་ཥ་སྡིག་ཅན་
གྱིས་མི་བསྲུན་པའི་བྱེད་སྤྱོད་ངན་པ་སྣ་ཚོགས་ལ་བརྟེན་དུས་ཁྱོམས་ཤིན་ཏུ་ཆེ་བས་
འགྲོ་བ་རྣམས་ཟོས་བདེའི་གོ་སྐབས་དང་བྲལ་ཞིང་། དབུས་གཙང་གི་ཆོས་སྡེ་ཆེན་པོ་
རྣམས་ཀྱི་བཤད་སྒྲུབ་ཀྱང་ཇེ་ཉམས་ཀྱིས་བསྟན་པའི་བགེགས་ཆགས་ཤིན་ཏུ་ཆེ་བར་
གྱུར་པ་ན། རྗེ་ཉིད་སྤྱིར་འགྲོ་བ་མཐའ་དག་སྡུག་བསྔལ་རྒྱུ་བཅས་ཀྱིས་མནར་བ་ཐུགས་
ཀྱིས་མ་བཟོད་ཅིང་། ཁྱད་པར་བསྟན་པ་ཉམས་པ་ཐུགས་ཀྱི་གཅོང་དུ་གྱུར་པས་དེ་དག་
མྱུར་དུ་ཞི་ཕྱིར་ཟླ་བ་ལྔ་པའི་ཚེས་གསུམ་ནས་བཅད་རྒྱ་ལ་བཞུགས་ཏེ་མཆོད་གཏོར་གྱི་
བྱེ་བྲག་རྒྱ་ཆེར་བཤམས་ནས་བླ་མ་ཡི་དམ་ལ་གསོལ་འདེབས་དང་དམ་ཅན་སྲུང་མའི་
ཚོགས་ཀྱི་མཐུ་སྟོབས་དང་ནུས་པ་དྲག་ཏུ་བསྐུལ་བའི་འཕྲིན་བཅོལ་ཐུན་བཞིར་བཅད་
དེ་གནད་སྨིན་མཛད། ཀུན་གཟིགས་པཎ་ཆེན་རིན་པོ་ཆེ་རིང་མིན་གདན་སར་ཆིབས་
བསྐྱོད་རྒྱུར་སོང་གཤིས་རྗེ་བླ་མའི་སྙན་བརྒྱུན་ཀྱི་མན་ངག་རྣམས་འགྲོ་གང་ཆེ་བརྩེ་
བས་གཟིགས་དགོས་ཚུལ་ཞུ་བར་མཛད་པ་ལྟར། ཐུན་མཚམས་སུ་མཆོག་སྤྲུལ་རིན་པོ་
ཆེ་ སྐུ་ (༡༧༩ན)རྐྱང་ལ་ དཔལ་ རི་བོ་དགའ་ལྡན་ པའི་ ཕ་ཆོས་འཇམ་དབྱངས་ཆོས་
སྐོར་དུ་གྲགས་པའི་ལྷ་རྣམས་ཀྱི་རྗེས་གནང་མན་ངག་དང་བཅས་པ། བཀའ་སྡོད་ཆོས་
རྒྱལ་ ཕྱི་ནང་ གསང་གསུམ་ གྱི་ རྗེས་གནང་ཐུན་མོང་མ་ ཡིན་ པ་ བཅས་འབུལ་བར་
- 251 -

རྒྱལ་དབང་འཇམ་དཔལ་རྒྱ་མཚོས་མཛད། །
མཛད། འདི་ སྐབས་ ཀྱི་ སྒྲོལ་མ་ཡིད་བཞིན་ནོར་བུའི་ རྗེས་གནང་གི་དུས་སུ་བཀྲ་
ཤིས་ཐེག་ཆེན་གླིང་གི་རི་ཁྲོད་པ་དགེ་སློང་བསྟན་འཛིན་ཆོས་འཕེལ་ཟེར་བ་ཞིག་ཨུཏཱ་
ནས་ལ་སྔོན་པོའི་མེ་ཏོག་སྡོང་བུ་དང་བཅས་པའི་ཉི་ཤུ་རྩ་གཅིག་གློ་བུར་དུ་ཕུལ་བྱུང་བ་
གནས་ དང་ གང་ ཟག་ མིང་ བཀྲ་ ལེགས་ པར་ མ་ ཟད། མེ་ ཏོག་ ཉིད་ སྒྲོལ་ མའི་ ལྷ་
གྲངས་དང་ཕྱག་མཚན་དུ་འདུག་པས་རྗེ་ཉིད་ཤིན་ཏུ་དགྱེས་པའི་ཉམས་ཀྱིས་མེ་ཏོག་
མདུན་བསྐྱེད་ཀྱི་ཚོམ་བུའི་མདུན་དུ་བསྒྲིགས་པར་མཛད་དེ། སྒྲོལ་མ་འདིས་ཇོ་བོ་རྗེ་ལ་
ཞལ་བསྟན་ནས། ཁྱོད་ཀྱི་རྗེས་འབྲང་ཁོ་མོས་སྐྱོབ། །ཅེས་རང་རེ་བཀའ་གདམས་པའི་
རྗེས་འཇུག་རྣམས་ལྷ་མོ་འདིས་སྐྱོབ་པར་ཞལ་གྱིས་བཞེས་པས་འདི་ལ་གསོལ་བ་བཏབ་
ན་བྱིན་རླབས་ཀྱི་ཚན་ཀ་གཞན་དང་མི་འདྲ་བ་ཡོད། ཁྱད་པར་ཐམས་ཅད་མཁྱེན་པ་
དགེ་འདུན་གྲུབ་པ་ནས་བཟུང་རྡོ་རྗེ་འཆང་ཆེན་པོ་རྗེ་བཙུན་བློ་བཟང་དཔལ་ལྡན་ཡེ་ཤེས་
དཔལ་བཟང་པོ་དེ་ཉིད་ཀྱི་བར་དུ་བྱོན་པའི་བཀྲ་ཤིས་ལྷུན་པོའི་གདན་(༡༧༩བ)རབས་
རྣམས་ ཀྱིས་ལྷ་མོ་འདི་ལྷག་པའི་ལྷར་བསྟེན་ནས་གསོལ་བ་འདེབས་ པར་མཛད་
པས་འཕྲིན་ལས་རྒྱ་ཆེར་གྱུར་ཏེ་བསྟན་འགྲོའི་དོན་རླབས་པོ་ཆེ་གྲུབ་པ་ཤ་སྟག་བྱུང༌།
IT
རྗེ་བཙུན་མཆོག་སྤྲུལ་རིན་པོ་ཆེ་ཁྱེད་ནས་ཀྱང་ལྷ་མོ་འདི་ལ་གསོལ་བ་འདེབས་པར་
མཛད་ན་འཕྲིན་ལས་ཀྱི་བཀའ་བབས་གཞན་དང་མི་འདྲ་བ་ཡོང་།དེའི་ཤེས་ བྱེད་ ཀྱང་
རྗེ་གོང་མ་ན་རིམ་གྱིས་ལྷག་པའི་ལྷར་བསྟེན་པར་མ་ཟད། ད་ལམ་ཁོ་བོས་རྗེས་གནང་
འབུལ་བའི་ཚེ་ཕྱག་མཚན་ཨུཏྤ་ལའི་མེ་ཏོག་ལྷ་གྲངས་དང་མཉམ་པ་སྟེར་མཁན་བྱུང་
བ་འདི་ལྷ་མོ་འདི་ཁྱེད་ལ་འགོ་བའི་ལྟས་སུ་འདུག་ཅེས་མཉེས་མཉེས་མཛད། གཞན་ཡང་
རྗེ་འདི་ཉིད་ཀྱིས་མཛད་པའི་འཇམ་དབྱངས་ཨ་ར་པ་ཙ་ནའི་སྒྲུབ་ཐབས་བློ་གྲོས་མཆོག་
སྩོལ་ཞེས་བྱ་བ་དང༌། འཇམ་དབྱངས་སྒྲུབ་ཐབས་ཀྱི་བཟླས་པའི་དམིགས་སྐོར་མན་
- 252 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ། །
ངག་ཞལ་ཤེས་ཤིན་ཏུ་གསལ་བ་དངོས་གྲུབ་ཀུན་འབྱུང་ཞེས་བྱ་བ་དང་། བླ་མ་དང་རྗེ་
བཙུན་འཇམ་དཔལ་དབྱངས་དབྱེར་མེད་དུ་བྱས་ཏེ་གསོལ་བ་འདེབས་པའི་ཚུལ་བློ་
གྲོས་མཆོག་སྩོལ་ཞེས་བྱ་བ་དང་། འཇམ་དཔལ་ལ་བསྟོད་པ་གང་གི་བློ་གྲོས་མ། འཇམ་
དཔལ་མཚན་བརྗོད། ཤེས་བྱའི་མཁའ་དབྱིངས་མ། འཇམ་དབྱངས་ལ་བསྟོད་པ་
བསྟོད་སྤྲིན་རྒྱ་མཚོ། འཇམ་དཔལ་ཞི་ཁྲོ་སྦྲགས་སྒྲུབ་ཀྱི་རྩ་བ་རྡོ་རྗེའི་ཚིག་(༡༨༠ན)
སྦྲམ་བཅས་ཀྱི་ལུང་མན་ངག་རྣམས་བུམ་པ་གང་བྱོའི་ཚུལ་དུ་འབུལ་བར་མཛད་ཅིང་།
ཁྱད་པར་ཞི་ཁྲོ་སྦྲགས་སྒྲུབ་ཀྱི་སྐབས་སུ་འཆད་རྩོད་རྩོམ་གསུམ་གྱི་ཤེས་རབ་སྒྲུབ་
ཚུལ་གྱི་མན་ངག་རྣམས་ཞིབ་པར་སྩལ་ཏེ། ཁོ་བོ་ལྟ་བུའང་བློ་གྲོས་ཤིན་ཏུ་དམན་པ་
ཞིག་ཡིན་རུང་། གྲུབ་དབང་བློ་བཟང་རྣམ་རྒྱལ་གྱིས་འདིའི་རྩ་ཚིག་གི་ལུང་མན་ངག་
རྣམས་རྗེན་པར་སྩལ་ཅིང་། རང་ངོས་ནས་ཀྱང་མན་ངག་གི་གནད་རྣམས་ལ་ཉམས་
ལེན་ཅུང་ཟད་བྱས་པའི་བྱིན་མཐུར་བརྟེན་ད་ལྟ་འཆད་རྩོད་རྩོམ་གསུམ་གྱི་སྤོབས་པ་
ཅུང་ཟད་ཡོད་པ་འདི་མན་ངག་འདི་ཁོ་ནའི་བཀའ་དྲིན་ཡིན། གཞན་མ་སྒྲ་དང་། སྙན་
ངག །སྡེབ་སྦྱོར་སོགས་ལ་སྒེར་དུ་སྩོལ་བ་བྱེད་ཐུབ་པ་ཞིག་མ་བྱུང་གསུང་། འདིའི་དུས་
སུ་ཀུན་གཟིགས་པཎ་ཆེན་རིན་པོ་ཆེའི་བཀས་བསྐུལ་བ་ལྟར་འཇམ་དཔལ་ལ་བསྟོད
པ་བློ་གྲོས་མཆོག་སྩོལ་ཞེས་བྱ་བ་དང་། དཔལ་ལྡན་དམག་ཟོར་རྒྱལ་མོར་ མཆོད་
གཏོར་ཕུལ་ཏེ་འཕྲིན་ལས་འཆོལ་བའི་ཚུལ་དངོས་གྲུབ་ཀུན་འབྱུང་ཞེས་བྱ་བ་ཡང་
བཀའ་རྩོམ་མཛད། སྐབས་འདིར་གངས་ཅན་ཆོས་ཀྱི་འབྱུང་གནས་ལ་ལོག་པར་འཁུ་
བའི་བསམ་ངན་ཅན་མུ་སྟེགས་ཀྱི་དམག་དཔུང་རྣམས་བཟློག་པའི་ཕྱིར་དང་། སྐྱེ་འགྲོའི་
བདེ་སྐྱིད་དང་འཇམ་མགོན་བླ་མའི་བསྟན་པ་རིན་པོ་ཆེ་དར་ཞིང་རྒྱས་པའི་ཆེད་བཅས་
(༡༨༠བ)སུ་འཕགས་མ་གདུགས་དཀར་ཕྱག་སྟོང་སྤྱན་སྟོང་། གདུང་བདུན་དང་། ལེགས་
- 253 -

བང་འ༢རྒྱལ་དབང་འཇམ་དཔལ་རྒྱ་མཚོས་མཛད། །
ལྡན་མཆེད་གསུམ་བཅས་ཀྱི་འདྲ་ཐང་འགྲོ་བ་ཀུན་གྱི་མིག་གི་བདུད་རྩིར་གྱུར་པ་ཞིག་
གསར་བཞེང་མཛད་ཅིང་། ལྷ་མོ་གང་གི་ལྷ་ཚོགས་ལ་རྣམ་གྲངས་མང་དུ་ཡོད་པ་ལས་
ལྷ་བཅུ་བདུན་མ་དང༌། ལྷ་མང་གཉིས་ཀྱི་དཀྱིལ་འཁོར་ཀྱི་ཆོ་ག་ངག་འདོན་དུ་བྱ་བའི་
རིམ་པ་དངོས་གྲུབ་ཀུན་འབྱུང་ཞེས་ བྱ་ བའི་ ལེགས་ བཤད་ ཀྱང་ མཛད། པཎ་ཆེན་
མཆོག་ སྤྲུལ་ རིན་པོ་ཆེ་ནས་ གདུགས་དཀར་ ལྷ་ བཅུ་ བདུན་མའི་ དབང་ ཆེན་ཞིག་
གནང་དགོས་ཚུལ་ཞུ་བར་མཛད་པ་བཞིན་དཀྱིལ་ཆོག་གསར་སྒྲིགས་ཀྱི་ཐོག་ནས་
དབང་ གི་ སྦྱོར་དངོས་ རྗེས་ གསུམ་ ཆ་ ལག་ དང་ བཅས་ པ་ ཕྱག་བཞེས་བཞིན་ རྒྱས་
པར་སྩལ་ཅིང་། ལེགས་ལྡན་ནག་པོ་མཆེད་གསུམ་ གྱི་ རྗེས་གནང་ཡང་འབུལ་བར་
མཛད། ཟླ་བ་དྲུག་པའི་ཚེས་གཅིག་ལ་སྐུ་མཚམས་བཅད་རྒྱ་ལས་བཞེངས་ཏེ་ང་ཎ་
ཆེན་ཐམས་ཅད་མཁྱེན་པ་སྐུ་འཁོར་དང་བཅས་པར་རྗེ་ཉིད་ཀྱི་མཛད་པའི་དགེ་ཚུལ་གྱི་
སྡོམ་ཚིག་གི་སྟེང་ནས་སྡོམ་པ་ནོད་ལུགས། བསླབ་བྱ་ལ་སློབ་ལུགས། ཁས་བླངས་ པ་
ལས་འགལ་ན་བཤགས་པ་བྱེད་ལུགས་སོགས་འདུལ་བ་ལུང་སྡེ་བཞིའི་གནང་བཀག་
གི་རིམ་པ་རྣམས་སྡོམ་ཚིག་གི་སྟེང་དུ་སྒྲིལ་ཏེ་ཉམས་སུ་ལེན་ཚུལ་གྱི་མན་ངག་རྣམས་
གཏིང་ཕྱིན་པར་སྩལ། (༡༨༡ན)མཆོག་སྤྲུལ་རིན་པོ་ཆེ་ནས་ཀྱང་བླ་མ་མཆོག་གིས་ཇི་
ལྟར་སྩལ་བ་རྣམས་ཐུགས་ལ་བཟུང་སྟེ་གསུང་མཐོན་པོས་རྗེ་ཉིད་ཀྱི་དྲུང་དུ་རྒྱུགས་
འབུལ་མཛད་པས་སྐུའི་ན་ཚོད་ཤིན་ཏུ་ཕྲ་བ་འདི་ལྟ་བུའི་སྐབས་ཀྱང་གཞུང་གི་སྤྱི་ཁོག་
ཕལ་ཆེར་ཐུགས་ལ་འཇགས་པ་འདི་འདྲ་ངོ་མཚར་ཆེ་ཞེས་རྗེ་ཉིད་ཀྱང་དགྱེས་དགྱེས་
མཛད། དེ་ནས་མངོན་རྟོགས་རྒྱན་གྱི་བཤད་ལུང་གི་ཐོག་དངོས་བརྒྱད་དོན་བདུན་ཅུའི་
རྐང་གྲོངས་ངོས་འཛིན། དེ་དག་ལ་ཐུགས་གཉེར་གྱི་སྐབས་ཤིན་ཏུ་ཕྲ་བའི་རིགས་པས་
རང་གཞན་གྱི་ལོག་རྟོག་སེལ་ཚུལ། བསྒོམ་པའི་སྐབས་སྐྱེས་བུ་གསུམ་གྱི་ལམ་གྱི་རིམ་
254 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
པ་དང་སྦྱར་ཏེ་ཐུགས་ཉམས་སུ་བསྟར་ཚུལ་རྣམས་ཞིབ་པར་སྩལ་ཅིང་། དེ་ཡང་ཐོག་
མར་རིགས་པའི་སྒོ་འབྱེད་བསྡུས་གྲུ་བརྩི་བ་ནས། གསུང་རབ་ཀུན་ལ་ལྟ་བའི་བློ་གྲོས་
ཀྱི་མིག་ལྟ་བུ་ཚད་མའི་གཞུང་ལ་ཐུགས་སྦྱོང་མཛད་དགོས་ཚུལ། དེ་ནས་ཕར་ཕྱིན་དང་།
དབུ་མ། འདུལ་བ། མཛོད། སྔགས་སོགས་ཀྱི་གཞུང་ལུགས་རབ་འབྱམས་ལ་རིམ་པ་
བཞིན་སྦྱང་བ་ཕུལ་ཕྱིན་མཛད་དེ་བསྟན་འགྲོའི་དོན་རྒྱ་ཆེན་པོ་མཛད་དགོས་ཚུལ་གྱི་
ཞལ་ཏ་ཡང་ཞིབ་རྒྱས་སུ་སྩལ། གཞན་ཡང་ཐུབ་པ་ཆེན་པོ་གནས་བརྟན་བཅུ་དྲུག་དང་།
སྨན་བླ་བདེ་གཤེགས་བདུན་མཐོ་རྩེགས། རི་ཁྲོད་མ་(༡༨༡བ) ལོ་མ་གྱོན་མ།གདུགས་
དཀར་ཞལ་གསུམ་ཕྱག་དྲུག་བཅས་ ཀྱི་རྗེས་གནང་། གསེར་ཆོས་ཐུན་མོང་མ་ཡིན་
པ་འཇམ་དཔལ་ནག་པོའི་ རྗེས་གནང་དང་དེའི་སྒོ་ནས་རིག་སྔགས་ལོག་པའི་གནན་
གཏད་དང་གྲིབ་དང་མི་གཙང་བ་བསྲུང་ཚུལ་གྱི་མན་ངག་བཅས་ཞིབ་པར་སྩལ། རྗེ་
བཙུན་མཆོག་སྤྲུལ་རིན་པོ་ཆེ་ནས་ཀྱང་འཇམ་དཔལ་ནག་པོའི་མངོན་རྟོགས་བསྒོམས་
ཏེ་གཟུངས་སྔགས་བཟླས་ཆོག་པའི་དམིགས་རིམ་ཞིག་དགོས་ཞེས་ཞུས་པ་ལྟར། དེའི་
སྒོམ་བཟླས་བྱ་ཚུལ་དངོས་གྲུབ་ཀུན་འབྱུང་ཞེས་བྱ་བའི་ལེགས་བཤད་ཀྱང་མཛད། དེ་
ནས་སྐུ་མཚམས་བཅད་རྒྱ་ལ་བཞུགས་ཏེ་བསྟན་འགྲོ་སྤྱིའི་བདེ་ཐབས་ལ་དམིགས་
པའི་བླ་མ་མཆོད་པའི་ཆོ་ག་དང་འབྲེལ་བའི་སྒོ་ནས་དམིགས་བརྩེ་མའི་བཟླས་སྒྲུབ་དང་།
ཆོས་སྲུང་གི་འཕྲིན་བཅོལ་རྒྱུན་འཁྱོངས་སུ་མཛད།
- 255 -

རྒྱལ་དབང་འཇམ་དཔལ་རྒྱ་མཚོས་མཛད།
ཟུལ་ཕུའི་རྟེན་རྙིང་རྣམས་འོ་བརྒྱལ་བར་གནས་པ་
གྲིབ་ཚེ་མཆོག་གླིང་དུ་སྤྱན་དྲངས་པའི་སྐོར།
འདི་སྐབས་བསྟན་པ་ཕྱི་དར་ལ་དམ་པའི་ཆོས་འདུལ་བའི་ཕྱག་ལེན་དང་། བཤད་
སྲོལ་སྤེལ་བ་ལ་བཀའ་དྲིན་ཤིན་ཏུ་ཆེ་བ་འདུལ་འཛིན་ཆེན་པོ་གཟུས་རྡོ་རྗེ་རྒྱལ་མཚན་
དང་། རྒྱ་འདུལ་འཛིན་ཆེན་པོ་དབང་ཕྱུག་ཚུལ་ཁྲིམས། མདར་ཤཱཀྱ་ཡོན་ཏན་སོགས་
ཀྱིས་བྱིན་གྱིས་བརླབས་ཤིང་ཆོས་འཁོར་བསྐོར་བའི་བསྟི་གནས། དམ་ཆོས་འདུལ་
བ་འབྱུང་བའི་ཆུ་འགོ་ལྟ་བུར་གྱུར་པ་ཟུལ་ཕུའི་གཙུག་ལག་ཁང་(༡༨ ༢ན)རྣམས་དུས་
དབང་གིས་རིམ་ཉམས་སུ་གྱུར་ཏེ་ཕྱིས་ཕྱོགས་དེའི་ཁྱིམ་པ་ཕོ་མོ་དག་གིས་གནས་གཞི་
བདག་གིར་བཟུང་ནས་སྐུ་གསུང་ཐུགས་རྟེན་འཁྱེར་བདེའི་རིགས་རྣམས་ཡུལ་ ཕན་
ཚུན་དུ་ཚོང་ཟོག་བཞིན་དུ་བཙོངས་ཏེ་ རང་ རང་གི་འཚོ་རྟེན་དང་། རྒྱལ་ པོའི་དཔྱ་
ཁྲལ་སོགས་ཀྱི་སྒྲུབ་རྟེན་བྱེད་ཅིང་། སྐུ་གསུང་ཐུགས་རྟེན་ཆེ་བ་བསྒུལ་བསྐྱོད་མི་ཐུབ་
པ་རྣམས་ཕྱག་ཞབས་སོགས་ཀྱི་ཆ་ཤས་ནས་བསིལ་ཏེ། རང་རང་གི་མཁོ་བའི་ཉེར་སྤྱད་
བཟོ་བ་སོགས་བསྟན་འགྲོའི་ཕན་བདེའི་རྩ་བ་བཤིག་ཅིང་། ངན་འགྲོ་མི་བཟད་པའི་
རྒྱུ་ཚོགས་བསྒྲུབ་པ་ཚད་མེད་པ་བྱུང་ཞིང༌། དེའི་ཚེ་དེ་དག་གི་ཁྲོད་ཀྱི་ཤེས་ལྡན་ཞིག་ན་
རེ། ད་ནི་ རང་རེ་རྣམས་ཀྱི་ངན་སོང་གི་རྒྱུ་ གསོག་པའི་རྟེན་འདི་རྣམས་སྒྲུབ་སྡེ་ཆེ་
མཆོག་བསམ་གཏན་གླིང་དུ་ཕུལ་ནས་ཇི་ལྟར་འོས་པའི་བླུ་ཡོན་ཞུས་ན་ལེགས་ཚུལ་
ནང་བགྲོས་ཏེ་སེར་སྨད་རབ་འབྱམས་པ་དོན་གྲུབ་རྒྱལ་མཚན་བརྒྱུད་ནས་ཟུལ་ཕུའི་
དགོན་རྙིང་ན་སྟོན་པའི་སྐུ་བརྙན་ཆེ་བ་གཉིས་དང༌། བཀའ་གདམས་གདུང་རྟེན་གཉིས་
-256 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
འདུག་པ་རྣམས་སྐུ་བརྙན་གྱི་ཞབས་པད་ནས་བཤིག་ཅིང་ནང་བཞུགས་ཀྱི་གཟུངས་
རྣམས་སྒོ་རྒྱབ་ཀྱི་ཐལ་ཕུང་ལྟར་རྡོག་པས་བརྫི་ཞིང་བདག་མེད་པར་དོར། མཆོད་རྟེན་
རྣམ་གཉིས་ཀྱི་ཉི་ཟླ་དང་གདུགས་རྣམས་བཤིག་སྟེ་མེད་པ་བཟོས། (༡༨ ༢བ)ཆོས་
འཁོར་བཅུ་གསུམ་གྱི་མཚམས་ནས་ཕྲལ་ཏེ་ནང་བཞུགས་རྣམས་གོང་ལྟར་བྱས་ཏེ་འོ་
བརྒྱལ་ངེས་སུ་འདུག་པ་རྗེ་ཉིད་ཀྱི་གདན་སར་ཅིས་ཀྱང་གདན་འདྲེན་དགོས་ཚུལ་ཞུས་
པར། དེ་སྔ་དེ་བཞིན་གཤེགས་པའི་སྐུ་གཟུགས་ལ་རིན་ཐང་གིས་དཔྱད་འདོགས་སྤང་
བའི་ཆེད་དུ་སྐུ་གསུང་ཐུགས་རྟེན་བླ་རྒྱུའི་སྐོར་ལ་ཧ་ཅང་མཉེས་པ་ཞིག་མི་གནང་ཡང་།
དུས་དེར་ཀྱེ་མ་སྟོན་པ་ཐུགས་རྗེ་ཅན་གྱི་སྐུ་གཟུགས་ལ་དེ་ལྟ་བུའི་འོ་བརྒྱལ་བྱེད་པའི་
སྐྱེ་བོ་བླུན་པོ་རྣམས་སྙིང་རེ་ རྗེ་ གསུངས་ཏེ་རྟེན་དེ་རྣམས་འོ་བརྒྱལ་བ་ལ་ཐུགས་
ངལ་དང་སྐྱེ་བོ་མ་རུངས་པ་དེ་དག་ལ་སྙིང་རྗེ་ཚད་མེད་པ་འཁྲུངས་ཏེ་རང་གི་གདན་སར་
སྤྱན་དྲངས་ནས་མཆོད་ན་བསྟན་པ་དང་སེམས་ཅན་ལ་ཕན་པ་མངོན་སུམ་དུ་གྲུབ་མོད་
ཀྱང་། དེང་སང་གི་སྐྱེ་བོ་རྣམས་བྱ་བ་ལེགས་ཉེས་ཐམས་ཅད་ལ་དཔྱས་འདོགས་ཀྱི་སྒྲོ་
སྐུར་སྣ་ཚོགས་ཀྱིས་ལས་ངན་ཚབས་ཆེན་པོ་གསོག་པའི་དུས་སོང་གཤིས། བདག་ལ་
རྟེན་དེ་རྣམས་སྒྲུབ་གནས་སུ་སྤྱན་དྲངས་ན་ཇི་འགབ་ཀྱི་བཀའ་འདྲི་གནང་བྱུང་བར།
བརྣག་པར་དཀའ་བའི་ལས་ངན་དེ་ལྟ་བུ་གསོག་པའི་སྐྱེ་བོ་སྡིག་ཅན་དེ་དག་གི་བྱེད་
སྤྱོད་ལ་རང་ཉིད་ཀྱང་སྐྱི་གཡའ་ཞིང་། རྟེན་དེ་རྣམས་ངེས་ པར་སྒྲུབ་གནས་སུ་སྤྱན་
དྲངས་ན་རྒྱུན་མི་འཆད་པའི་མཆོད་སྤྲིན་ལ་བརྟེན་བསྟན་འགྲོའི་ཕན་བདེ་ཇེ་རྒྱས་སུ་
འགྱུར་བར་(༡༨ ༣ན) མ་ཟད། ལས་ངན་ཚབས་པོ་ཆེར་འཇུག་པའི་སྐྱེ་བོ་མ་རུངས་པ་
རྣམས་གནས་པའི་ཕྱོགས་དེར་བཞག་ན་བསོད་ནམས་མིན་པའི་ལས་གསོག་པ་དང༌།
དམྱལ་མེ་མངོན་སུམ་དུ་བསྒྲུབ་པའི་བུད་ཤིང་ལྟ་བུར་མཐོང་ནས་དེ་དག་གི་མིག་
• 257 -

རྒྱལ་དབང་འཇམ་དཔལ་རྒྱ་མཚོས་མཛད།
ལམ་དུ་མི་སྣང་བར་བྱས་ན་འགྲོ་བ་དེ་དག་ལའང་ཕན་པར་འགྱུར་བར་བསམས་ནས་
ངེས་ པར་ སྒྲུབ་ གནས་སུ་གདན་འདྲེན་ དགོས་ཚུལ་ནན་ གྱིས་ཞུས་པར་ བརྟེན། ཉེ
གནས་ལ་ཁོ་བོ་ནས་བསྟན་པ་དང་སེམས་ཅན་ལ་ཕན་གདགས་པའི་ཆེད་འདུལ་འཛིན་
གོང་མ་བཀའ་དྲིན་ཅན་རྣམས་ཀྱི་གནས་ གཞི་ཟུལ་ཕུའི་གཙུག་ལག་ ཁང་ན་སྟོན་
པ་ཐུགས་རྗེ་ཅན་གྱི་གཟུགས་སྐུའི་རྟེན་གཉིས་དང་ཆོས་སྐུའི་རྟེན་གཉིས་ཡོད་འདུག་པ་
རྣམས་ཤིན་ཏུ་འོ་བརྒྱལ་བས་འུ་རང་གི་སྒྲུབ་གནས་སུ་གདན་དྲངས་ཏེ་མཆོད་སྤྲིན་
མཐའ་ཡས་པས་མཆོད་པར་འདོད་པས། ཁྱོད་ནས་ཟུལ་ཕུའི་སྐྱེ་བོ་རྣམས་ལ་ཅི་འདོད་
པའི་དངོས་པོ་བྱིན་ལ་རྟེན་དེ་རྣམས་གདན་འདྲེན་པའི་སྟ་གོན་གྱིས་ཤིག་གསུངས་པར།
ཉེ་གནས་ནས་ཟུས་ཕུ་བྱ་བ་སྔ་མོའི་དགོན་རྙིང་ཞིག་ཡིན་འདུག་པས་དེའི་རྟེན་རྣམས་
གདན་དྲངས་ན་ཡུལ་དེའི་ལྷ་ཀླུའི་འཁུ་ལྡོག་གིས་སྡེ་འདིར་བཀྲ་མི་ཤིས་པའི་མཚན་
མ་འདྲ་མི་འབྱུང་ངམ་ཞུས་པར། འུ་རང་གི་སྟོན་(༡༨ ༣བ)པའི་སྐུ་བརྙན་འུ་རང་གིས་
གདན་དྲངས་པ་ལ་གཞི་བདག་གི་འཁུ་ལྡོག་མི་འབྱུང་། དེ་བཞིན་གཤེགས་པའི་སྐུ་
བས་དངོས་པོ་གཙིགས་ཆེ་བར་མ་འཛིན་པར་ཟུལ་ཕུ་བ་རྣམས་ལ་ཅི་དགོས་པའི་དངོས་
པོ་དག་བྱིན་ཅིག་གསུང་། དེ་ནས་རབ་འབྱམས་པ་དོན་འགྲུབ་རྒྱལ་མཚན་གྱིས་ཟུས་
ཕུ་བ་རྣམས་ལ་རྒྱུ་མཚན་བྱས་པས་དེ་རྣམས་ཚོང་འདུས་བརྒྱར་མ་བྲིན་ པའི་ ཟོང་
རོས་ཡིད་བཞིན་གྱི་ནོར་བུ་ཁུགས་པ་ལྟ་བུའི་དགའ་བས། དེ་ལྟར་ན་ངེད་ཅག་ལ་དངུལ་
སྲང་བརྒྱ་དང་སུམ་ཅུ་ཐམ་པ་ གནང་དགོས། དེ་མིན་སྤྱི་ནོར་མཆོད་རྟེན་ཡིན་ཀྱང་
བཤིག་ཟེར་བ་ཡིན་པས་ཐབས་གཞན་ཞིག་བྱེད་རྩིས་ཡོད་ཟེར། ཉེ་གནས་ཀྱིས་གོང་
གསལ་གྱི་དངོས་པོའི་ཐོག་ཏུ་ཇ་གོས་དར་སོགས་དངུལ་སྲང་ལྔ་བཅུ་སྐོར་གྱི་སྟེར་ཆས་སྐྱེ་
བོ་དེ་རྣམས་ཡིད་མགུ་བར་བྱས་ཏེ། དགེ་སློང་ཡེ་ཤེས་དཔལ་ལྡན་གྲོགས་བཅས་རྫོང་
- 258 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
བཀོད་ཀྱིས་གདན་འདྲེན་པར་བརྩམས་པ་ན་མི་གྲངས་ཉུང་ངུས་རྩོལ་བ་ཆེར་མ་དགོས་
པར་གདན་འདྲེན་ཐུབ་པས་སྐྱེ་བོ་ཐམས་ཅད་ཡ་མཚན་དུ་གྱུར་ཏེ་འདི་ལྟ་བུའི་སྐུ་ཚད་
ལ་དཔགས་ན་མི་ གྲངས་དེ་ ཙམ་ གྱིས་གདན་འདྲེན་ཐུབ་ པའི་ རེ་བ་མི་འདུག་པས།
སྐུ་བརྙན་དེ་དག་གིས་རྫུ་འཕྲུལ་གྱིས་ཕེབས་པར་གོར་མ་ཆག་གོ་ཞེས་གླེང་བའང་བྱུང་
ངོ༌། །(༡༨༤ན)འདིའི་སྐབས་གུང་ཐན་ཤིན་ཏུ་ཆེ་བས་ཞིང་པ་རྣམས་སྟོན་བསྡུ་མེད་དུ་
འགྲོ་བ་འདུག་པས་རང་གི་འཚོ་རྟེན་དང་རྗེ་བོའི་དཔྱ་ཁྲལ་གང་གིས་འཇལ་ཞེས་སྨྲེ་སྔགས་
འདོན་བཞིན་ཡོད་པ་ལ། སྐུ་རྟེན་ལེ་ཚན་རྣམས་ཟུལ་ཕུ་ནས་གདན་དྲངས་པ་ནས་
བཟུང་ཆུ་འཛིན་སྟུག་ཅིང་ཞོ་གསར་འདྲ་བ་གློ་བུར་དུ་འཁྲིགས་ཏེ་འབྲུག་སྒྲ་སྙན་པོ་དལ་
གྱིས་སྒྲོག་ཅིང་། ཆར་ཟིམ་བུའི་རྒྱུན་ཆད་མེད་དུ་བབ་ཆེས་པས་ཀུན་ཀྱང་རྗེ་བླ་མ་མཆོག་
ནས་དེ་བཞིན་གཤེགས་པའི་རྟེན་ཁྱད་པར་ཅན་རྣམས་སྲི་ཞུ་དང་ཕུ་དུད་ཚད་མེད་པ་
མཛད་པའི་བཀའ་དྲིན་དུ་ཡིད་ཆེས་པར་གྱུར་ཅིང་། ཁྱད་པར་སྒྲུབ་སྡེར་ཕེབས་རྒྱུའི་ཉིན་
མཐོང་ལའི་རྩེར་ཕེབས་པ་དང་། དགེ་འདུན་གྱི་ཚོགས་དུང་བཏང་བ་དུས་མཚུངས་
ཤིང༌། ནམ་མཁའ་ལ་འཇའ་འོད་ཀྱི་གུར་ཁྱིམ་ཕུབ་བ་དང༌། སྦྲང་ཆར་ཟིམ་བུའི་རྒྱུན་
བབས་པ་སོགས་མ་སྒྲིགས་ལྷུན་གྲུབ་ཀྱི་རྟེན་འབྲེལ་ཚད་མེད་པ་འགྲིག་པས་སྐྱེ་བོ་ཀུན་
ངོ་མཚར་བའི་ཅ་ཅོ་འབྲུག་ལྟར་སྒྲོག་ཅིང་། སྐུ་བརྙན་རྣམས་བལྟ་བས་ཆོག་མི་ཤེས་
པ་ཡོད་པར་མེ་ཏོག་དང༌། བདུག་སྤོས་དང༌། ཞལ་ཟས་སོགས་མཆོད་ པའི་བྱེ་བྲག་
མང་པོ་ཐོགས་ཏེ་འདུད་ཅིང་ཕྱག་འཚལ་བ་ནི་ཇི་ལྟར་བྱ་རྒོད་ཕུང་པོའི་རིར། སྟོན་པ་
ཉིད་ཀྱི་དྲུང་དུ་འཁོར་རྣམ་པ་བཞི་དང༌། ལྷ་དང་མིའི་འགྲོ་བ་གྲངས་(༡༨༤ བ)མེད་
པ་འདུས་ཏེ་མཆོད་པ་དང་ཚུལ་མཚུངས་པར་གྱུར་ཏོ། ། །
དེ་ནས་ཨར་ཀའི་ཆོ་ག་ཚད་ལྡན་མཛད་དེ་གཟུངས་རྙིང་རྣམས་ཀྱི་ལྷག་ལུས་
- 259 -

རྒྱལ་དབང་འཇམ་དཔལ་རྒྱ་མཚོས་མཛད།
ཕྱིར་ བསལ་ནས་ སྐུ་ བརྙན་ གྱི་ ཞབས་ དང་། མཆོད་ རྟེན་ གྱི་ཉི་ཟླ་གདུགས་ སོགས་
ཉམས་ཆག་ཏུ་གྱུར་པ་རྣམས་བཟོ་བོ་མཁས་པས་དབྱེར་མེད་དུ་བཟོས་ཤིང་། གཟུངས་
ལྷག་རོ་རྣམས་སླར་འབུལ་ཉན་མིན་སྐུ་མདུན་དུ་གཟིགས་ཕུལ་པས་ཞིབ་ཆ་ཆེར་མ་
མཛད་བར་གཟུངས་སྒྲིལ་ཚན་སོ་སོར་ཕྱག་མཛུབ་གཏད་དེ་འདི་དང་འདི་ན་བདག་
ཅག་གི་སྟོན་པ་འཁོར་གནས་བརྟན་བཅུ་དྲུག་དང་བཅས་པ་དང་། བསྟན་པའི་གཏད་
རབས་བདུན། མགོན་པོ་ཀླུ་སྒྲུབ་དང་། འཕགས་པ་ཐོགས་མེད་སོགས་རྒྱ་ཆེ་བ་དང༌།
ཟབ་མོའི་ལམ་གྱི་རིམ་པའི་བླ་མ་བརྒྱུད་པ་རྣམས་དང་། བོད་ཀྱི་སད་མི་མི་བདུན་དང་བླ་
ཆེན་དགོངས་པ་རབ་གསལ་སོགས་སྔོན་གྱི་འདུལ་འཛིན་དམ་པ་རྣམས་ཀྱི་སྐུ་བརྙན་གྱི་
ཙཀི་ཡོད། འདི་ན་བདེ་གསང་འཇིགས་གསུམ་སོགས་རྒྱུད་སྡེ་བཞིའི་ལྷ་ཚོགས་མང་
པོ་དང༌། ཁྱད་པར་མི་གཡོ་བ་དང་། འཇམ་དབྱངས་ཀྱི་རིགས་མང་པོའི་ཙཀྱི་ཡོད། ཀུན་
ཀྱང་དམ་པ་གོང་མ་རྣམས་ཀྱིས་ཕྱག་བསྟར་ཏེ་མཛད་པའི་གཟུངས་ཤ་སྟག་ཡིན། རྟེན་
འདི་རྣམས་ཀྱི་དྲུང་དུ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་ཀྱང་བསྟན་པ་རྒྱས་(༡༨༥ན)
པའི་ཐུགས་སྨོན་མང་པོ་མཛད་ཡོད་པས་གཟུངས་ཆད་པ་རྣམས་ཀྱང་ཁ་གསོས་ལ་
སླར་ཡང་ཕུལ་ཅིག་གསུངས་ཏེ་ཐུགས་རྒྱུས་ཡོད་པ་ལྟར་མཛད། གཞན་ཡང་ཤོག་བུ་
བཟང་པོ་ལ་མདོ་རྒྱུད་ཀྱི་གཟུངས་མང་པོ་དང༌། དེ་བཞིན་གཤེགས་པ་ཤཱཀྱ་ཐུབ་པའི་
འཕེལ་གདུང་བྱིན་རླབས་ཀྱི་གཟི་འོད་འཕྲོ་ཞིང་ངོ་མཚར་བའི་དཔལ་དང་ལྡན་པ་རེས་
གཙོས་རྒྱ་བོད་ཀྱི་པཎ་གྲུབ་མང་ པོའི་ སྐུ་བལ་ རིང་ བསྲེལ་ ཚད་ མེད་ པ་དང་ བཅས་
གནས་བརྟན་འདུལ་འཛིན་པ་འཕགས་པའི་མཆོག་དང་། གནས་བརྟན་ཐར་པའི་རྒྱལ་
མཚན་དང་། གནས་བརྟན་ཆོས་བཟང་པོ་དང་། གནས་བརྟན་དཀའ་བཅུ་ཡོན་ལྷུན་
གནས་བརྟན་དམ་ཆོས་པ་རྣམས་ཀྱིས་གཟུངས་འབུལ་གྱི་ཆོ་ག་སྦྱོར་དངོས་
པ་དང་། 
. 260 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
རྗེས་གསུམ་ཚང་མ་ཕྱག་ལེན་ལྟར་ཕུལ་ཏེ། གླང་པོ་དང༌། རྟ་མཆོག་སོགས་ཀྱིས་
བཏེགས་པའི་ཁྲི་བཟང་པོ་གསེར་འགྱུར་སོགས་ཀྱི་ཚོན་བཟང་པོས་སྤྲས་པ་ལ་བཞུགས་
སུ་གསོལ་ནས་གན་གོས་ཁྱད་ཐོན་དྲས་ཤིང་དྲུབས་པའི་སྐུ་ཆོས་ཚད་དང་ལྡན་པ་དང༌།
གཞན་ཡང་ལྷ་རྫ་ས་སྣ་ལྔ་སྲིད་དུ་རིང་པའི་སྙན་ཤལ་དང༌། བླ་བྲེ་དང་། འཕན་སོགས་
ས
t
དར་གོས་ཀྱི་མཆོད་རྫས་ཚད་མེད་པ་དང༌། སྣ་ལྔའི་མཆོད་པ་རྒྱུན་འཛུགས་སོགས་
ཀྱིས་ཁོར་ཡུག་ཏུ་མཆོད་དེ་བསྟན་(༡༨༥བ)འགྲོ་སྤྱིའི་ཕན་བདེ་བླ་ལྷག་དུ་སྤེལ་བར་
མཛད་དོ། །སྐབས་འདིར་སྐུ་བརྙན་རྣམས་སྤྱན་འདྲེན་པར་ཐུགས་བཞེད་ཆེར་མཛད་པ་
དང་། གཟུངས་བཞུགས་རྙིང་པ་རྣམས་ཀྱང་ངོ་མཁྱེན་པ་ལྟར་མཛད་པ་སོགས་ལ་དཔགས་
ནས་སྡེ་འདིའི་དགེ་འདུན་བགྲེས་པ་རྣམས་ཀྱིས་འདི་ལྟ་བུའི་སྐུ་བརྙན་འདི་རྣམས་ནི་
རྗེ་བླ་མ་རང་ཉིད་ཀྱིས་སྐུ་ཚེ་སྔོན་མ་ཞིག་ཏུ་བཞེངས་པར་མཛད་པའམ། ཐུགས་དམ་
གྱི་རྟེན་དུ་བཟུང་སྟེ་ སྲི་ཞུའི་ སྒོ་ནས་མཆོད་པར་མཛད་པའི་རྟེན་བྱིན་རླབས་ཅན་
ཞིག་ཡིན་པ་ནི་གོར་མ་ཆག་གོ་ཞེས་གླེང་ཞིང་། མངོན་ཤེས་ལ་དབང་འབྱོར་པ་དག་
གིས་ཀྱང་རྗེ་འདི་དམ་པའི་ཆོས་འདུལ་བའི་འཆད་སྤེལ་ལ་འཕྲིན་ལས་ཉི་ཟླ་དང་མཉམ་
ཞིང་ཕྱག་ལེན་ཁུངས་ཐུབ་ཏུ་འབྱུང་བ་འདི་ཐད་སྔོན་རྒྱ་འདུལ་ཆེན་པོ་དབང་ཕྱུག་ཚུལ་
ཁྲིམས་སུ་སྐུ་སྐྱེ་བ་བཞེས་པའི་ཚེ་སྟོན་པའི་སྐུ་བརྙན་བརྗོད་ལས་འདས་པར་སྲི་ཞུ་ཚད་
མེད་པས་མཆོད་ཅིང་། སྒྲོལ་མ་འབུམ་ཕྲག་མང་པོ་ཞལ་འདོན་དུ་མཛད་པའི་རྟེན་འབྲེལ་
གྱི་མཐུ་ཡིན་ཚུལ་སྔ་གོང་ནས་ལུང་བསྟན་འདུག་པ་དང་། རྟེན་འདི་རྣམས་ཀྱི་དཀར་
ཆག་ཡིག་རྙིང་ཞིག་ཏུའང་ཐུབ་པའི་སྐུ་བརྙན་འདི་རྣམས་ཀྱི་གཟུངས་འབུལ་དང༌། རབ་
གནས་རྒྱ་ འདུལ་འཛིན་ཆེན་པོས་མཛད་ཚུལ་ཞིག་འདུག་པ་རྣམས་སྒོ་མཐུན་པས་
རྗེ་འདི་རྒྱ་འདུལ་ཆེན་པོའི་(༡༨༦ན)སྐུའི་སྐྱེ་ཟླ་ཡིན་ནམ་སྙམ་ཤིང༌། རྗེ་རང་ཉིད་ཀྱི་
- 261 -

འརྒྱལ་དབང་འཇམ་དཔལ་རྒྱ་མཚོས་མཛད།
ཞལ་ནས་ཀྱང་རྒྱ་འདུལ་འཛིན་འདི་སྙིགས་མའི་དུས་སུ་དམ་ཆོས་འདུལ་བའི་འཆད་
སྤེལ་ལ་བཀའ་དྲིན་ཆེན་པོ་ཡིན་ཞེས་ཡང་ཡང་གསུང་ཞིང་། ཡང་ཇོ་གདན་མཚན་སྒྲོག་
པ་འདི་རྣམས་འདུལ་འཛིན་གོང་མས་བྱིན་གྱིས་བརླབས་པའི་དགོན་རྙིང་ཞིག་ཡི ན་
སྟབས་དམ་ཆོས་འདུལ་བའི་བཅས་པ་རྣམས་ཁུངས་ཐུབ་ཅིང་ཕྱག་ལེན་ལ་འདེབས་པ་
གཙོ་བོར་མཛད་པས་སུ་རུང་རུང་ལ་མགུ་ནས་ཕུ་དུད་མཛད་པ་ཞིག་མིན་འདུག་ཀྱང༌།
ཁོ་བོ་གྲྭ་རྐྱང་གི་སྐབས་ནས་བཟུང་བགྲེས་གཞོན་ཚང་མས་མཉེས་མཉེས་མཛད་པ་འདི་
སྐྱེ་བ་སྔོན་མ་ཞིག་གི་བག་ཆགས་ཡིན་ཡོང་གསུངས་པ་སོགས་ལ་དཔགས་ན། རྒྱ་འདུལ་
ཆེན་པོས་བསྐལ་བ་བཟང་དུས་སུ་འདུལ་བའི་བསྟན་པ་འཛིན་སྤེལ་རྒྱ་ཆེར་མཛད་མོད་
ཀྱང་། བདག་ཅག་སྙིགས་དུས་ཀྱི་གདུལ་བྱ་རྣམས་ལ་འདུལ་བའི་བཅས་མཚམས་ཕྲ་
རགས་ཀྱི་བླང་དོར་ཕྱིན་ཅི་མ་ལོག་པར་སྟོན་པ་དེང་དུས་སུ་བླ་མ་ཉིད་ལས་གཞན་མི་
སྣང་ཞིང་། དེས་མཚོན་རྒྱ་འདུལ་ཆེན་པོ་སྐུ་གཞོན་ནུའི་དུས་ནས་རབ་ཏུ་བྱུང་སྟེ་དམ་པ་
དུ་མའི་ཞབས་ལ་གཏུགས། དམ་ཆོས་འདུལ་བའི་བདག་པོར་གྱུར་པ་ན་འཆད་ཉན་རྒྱ་
ཆེར་མཛད་པས་དབུས་གཙང་གི་དགོན་སྡེ་ཕལ་ཆེར་འདུལ་འཛིན་(༡༨༦བ)འདིའི་སློབ་
མར་འདུས། ཁྱད་པར་ཇོ་གདན་མཚན་སྒྲོག་ཏུ་གནས་གཞི་ཕབ་ནས་གདུལ་བྱ་མཐའ་
ཡས་སྨིན་གྲོལ་ལ་འགོད་པར་མཛད་འདུག་ཅིང༌། རྗེ་ཉིད་ལ་མཚན་སྒྲོག་པས་དད་
བཞེད་བྱེད་པ་སྐུ་སྐྱེ་སྔོན་མའི་བག་ཆགས་སུ་བཞེད་ན་རྒྱ་འདུལ་འཛིན་གྱི་སྐྱེ་ཟླ་ཡིན་
པ་རྗེ་རང་ཉིད་ཀྱིས་ཀྱང་ཞལ་གྱིས་བཞེས་སམ་སྙམ་པ་དང༌། མཚན་སྒྲོག་གི་དགེ་འདུན་
བགྲེས་ཐོག་རྣམས་ནས་ཀྱང་རྗེ་འདི་རྒྱ་འདུལ་ཆེན་པོའི་སྐུའི་སྐྱེ་ཟླ་ཡིན་པར་བཞེད་དོ། །
ཟླ་བ་བརྒྱད་པའི་ཚེས་དྲུག་ལ་སྐུ་མཚམས་ལས་བཞེངས་ནས་ཀུན་གཟིགས་
པཎ་ཆེན་རིན་པོ་ཆེ་གཙང་ལ་ཕེབས་རྒྱུར། སྐུ་མདུན་དུ་མཇལ་ཏེ་རྗེ་རང་ཉིད་ཀྱི་ཐུགས་
-262 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
དམ་རྟེན་དཔལ་རྡོ་རྗེ་འཇིགས་བྱེད་ཀྱི་གོས་ཐང་འཐག་གྲུབ་མ་ངོ་མཚར་དང་ལྡན་ཞིང་
བྱིན་རླབས་ཀྱི་གཟི་འོད་འབར་བ་ཞིག་འབུལ་བར་མཛད་དེ། རྗེ་བཙུན་བསྟན་པའི་
བདག་པོ་ཁྱེད་ཀྱིས་མཁས་བཙུན་བཟང་གསུམ་གྱི་མཛད་པ་རྗེ་གོང་མ་དང་མཚུངས་
པར་མཛད་དེ་བཀྲ་ཤིས་ལྷུན་པོའི་སྤོ་ལས་ཆོས་ཀྱི་ཉི་མ་ཤར་ནས། རྒྱལ་བསྟན་པད་
ཚལ་རྒྱས་ཤིང་འགྲོ་བློའི་རྨོངས་མུན་སེལ་བ་ཞིག་ཐུགས་རྗེས་གཟིགས་དགོས་ཚུལ་
དང་། འཕྲལ་གྱི་ཀུན་སྤྱོད་དང་ ཕྱག་དཔེ་འཛིན་བསྐྱོར་ སོགས་ལའང་འདི་དང་འདི་
མཛད་དགོས་ ཀྱི་ཞལ་ཏ་ཞིབ་རྒྱས་ཞུ་བར་(༡༨༧ན)མཛད། མཆོག་སྤྲུལ་རིན་པོ་ཆེ་
ནས་ཀྱང་བླ་མ་མཆོག་གིས་ཇི་ལྟར་བཀའ་ཕེབས་པ་བཞིན་སྒྲུབ་ནུས་པའི་སྐྱབས་འཇུག་
བརྩེ་བས་གཟིགས་པ་དང་། རྗེ་བླ་མ་ཁྱེད་ཀྱང་སྤྱིར་རི་བོ་དགའ་ལྡན་པའི་བསྟན་པའི་
སྲོག་ཤིང་དང༌། བྱེ་བྲག་དུ་བདག་ལ་འཇམ་མགོན་བླ་མའི་མདོ་སྔགས་ཀྱི་མན་ངག་
རྣམས་འདོམས་པའི་ ཕྱིར་ཞབས་པད་སྲིད་མཐར་བརྟན་དགོས་ཞེས་ཞུ་བར་མཛད།
གཞན་ཡང་པཎ་ཆེན་རིན་པོ་ཆེའི་ཞམ་འབྲིང་པ་རྣམས་ལ་སྐུ་ཞབས་ཀྱི་གསན་སྦྱོང་
ཞབས་བསྐུལ་ལ་ཚང་མ་བློ་རྩེ་གཅིག་པའི་སྒོ་ནས་ཧུར་ཐག་བྱེད་དགོས། དེ་ལྟ་མ་ཡིན་
པར་ཁོང་སངས་རྒྱས་ཡིན་པས་ཐ་མལ་པ་ལྟར་གྱི་དཀའ་བ་མཛད་མི་དགོས་ཟེར་ནས་
སྐྱུར་བཏང་ན་དྲིན་ཆུང་ཡིན། སངས་རྒྱས་ཡིན་ཀྱང་ཐ་མལ་བའི་ཚུལ་བཟུང་ཕྱིན་ཡོན་
ཏན་རྣམས་ ཀྱང་ ཐ་མལ་བ་ལྟར་བསླབ་དགོས། མ་བསླབ་པའི་མཁས་པ་དང་། མ་
སྒོམ་པའི་གྲུབ་ཐོབ་དེས་བསྟན་འགྲོའི་དོན་ལྟར་སྣང་ཙམ་ལས་མི་ཡོང་པས་སྐུ་ཞབས་
ཀྱི་གསན་བཞེས་ཞབས་བསྐུལ་ལ་ཐམས་ཅད་ཀྱིས་སྒྲིམ་དགོས། དེའི་ནང་ནས་ཀྱང་
བཀྲ་ཤིས་ལྷུན་པོ་བ་ལ་ཆོས་སྐྱོང་གསར་པ་འདིས་ཕུང་ལ་འདེབས་ཀྱིན་ཡོད་པས་པཎ་
ཆེན་བློ་བཟང་ཆོས་ཀྱི་རྒྱལ་མཚན་གྱིས་གང་བསྟེན་པའི་ཆོས་སྐྱོང་དེས་ཆོག 
།དེ་མིན་
- 263 -

རྒྱལ་དབང་འཇམ་དཔལ་རྒྱ་མཚོས་མཛད།
གྱི་འདྲེ་ངན་གསར་དུ་བསྟེན་ན་མི་ལེགས་པའི་(༡༨༧བ)གཞི་ཆེན་པོ་བྱས་འགྲོ་བས་
ཁྱེད་ཅག་ཐམས་ཅད་ཀྱིས་དེ་ལ་ནན་ཏན་བྱེད་དགོས་སོ་ཞེས་ཐུགས་ཉེ་བའི་བཀའ་
སློབ་ཀྱང་མང་དུ་གནང་། ཚེས་བཅུ་གཅིག་ལ་གཟིམས་ཆུང་བདེ་བ་ཅན་དུ་བཞུགས་
ཡུལ་སྤོ་བར་མཛད་དེ་སྔར་ལྟར་ཐུགས་དམ་ཐུན་བཞིའི་རྣལ་འབྱོར་ཆག་མེད་ནས་ཐུན་
མཚམས་རྣམས་སུ་རྗེ་ཉིད་ཀྱི་ཞལ་གྱི་དཀྱིལ་འཁོར་མཇལ་བ་དང་། གསུང་གི་བདུད་
རྩི་དོན་གཉེར་གྱིས་ལྷགས་པ་མང་པོའི་དོན་མཛད་ཅིང་། སྒྲ་དབྱངས་གླིང་པ་ཡེ་ཤེས་ཆོས་
གྲགས་སོགས་དོན་གཉེར་ཅན་ལྔ་བཅུ་སྐོར་ལ་དགེ་ཚུལ་གྱི་བསླབ་སྡོམ་ ཀྱང་སྩལ།
གཞན་ཡང་དཔལ་གསང་བ་འདུས་པའི་རྩ་རྒྱུད་ཀྱི་འགྲེལ་པ་སྒྲོན་མ་གསལ་བའི་དཀའ་
གནས་རྣམས་རྗེ་ཙོང་ཁ་པ་ཆེན་པོའི་མཆན་གྱི་སྒོ་ནས་འགྲོལ་བར་མཛད་པའི་ལེགས་
བཤད་རྨད་དུ་བྱུང་བ་སྒྲོན་གསལ་མཆན་གྱི་ཡང་འགྲེལ་འདི་བཞིན་བཀྲས་ལྷུན་དང་
འབྲས་སྤུངས་གཉིས་ཀར་པར་དུ་བཞུགས་ཀྱང་བྲིས་ནོར་རྒྱུན་འབྱམས་ཀྱིས་གཞུང་གི་
ཚིག་རྐང་ཆད་པ་དང་། མཆན་དཀྱུས་དང་དཀྱུས་མཆན་དུ་ཤོར་བ་དང་། སྦྲུལ་ཤད་དང༌།
གཅོད་མཚམས་ནོར་བ་དང་། ཡི་གེའི་སྡེབས་སྦྱོར་ནོར་བ་སོགས་མ་དག་པ་དུ་མ་ཞིག་
མཆིས་པ་རྣམས་དཔལ་གསང་བ་འདུས་པའི་རྩ་རྒྱུད་དང་། འགྲེལ་པ་སྒྲོན་གསལ་གྱི་དཔེ་
རྙིང་མང་པོ་དང༌། སྒྲོན་གསལ་ འབྲས་(༡༨༨ན)པར་ དང་། བཀྲས་ པར། རི་བོ་མདངས་
ཆེན་གྱི་པར་རྙིང་། སྣར་ཐང་གི་པར་མ་རྣམས་དང་། ཆོས་རྗེ་བུ་སྟོན་རིན་ཆེན་གྲུབ་
ཀྱིས་མཛད་པའི་སྒྲོན་གསལ་གྱི་བཤད་སྦྱར་མཐའ་དྲུག་གསལ་བར་བྱེད་པའི་བསྡུས་
དོན་ཞེས་བྱ་བ་དང༌། ཀུན་མཁྱེན་འཕགས་འོད་ཀྱིས་མཛད་པའི་སྒྲོན་གསལ་རྣམ་ངེས།
རྒྱུད་ཆེན་སྦྱིན་པ་དཔལ་བའི་རྒྱུད་ཊིཀ་རྒྱུད་སྟོད་སྨད་ཀྱི་རྒྱུད་ཊིཀ་སོགས་གཞུང་མང་
ཁྱད་པར་སྒྲོན་གསལ་མཆན་མའི་གཞུང་གི་ཕྱི་མོ་ལྟ་བུ་ཆོས་ཀྱི་རྒྱལ་པོ་ཙོང་
པོ་དང༌། 
- 264 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
ཁ་པ་ཆེན་པོའི་ཕྱག་དཔེ་ངོ་མར་གྲགས་པ་ད་ལྟ་དཔལ་ལྡན་སྨད་རྒྱུད་གྲྭ་ཚང་གི་ནང་
རྟེན་དུ་བཞུགས་པ་འདི་དང་། རྒྱལ་མཆོག་བློ་བཟང་བསྐལ་བཟང་རྒྱ་མཚོའི་གཟིགས་
དཔེ་སྔོན་གྱི་ཡིག་རྙིང་པོད་གཉིས་འདུག་པ་རྣམས་ལ་ཞིབ་པར་གཟིགས་ཏེ་ཞུས་དག་
ལེགས་པར་མཛད་ཅིང་། ཡི་གེའི་སྡེབས་ནོར་བ་རྣམས་སུམ་རྟགས་རྩ་འགྲེལ་དང༌།
བོད་ཀྱི་བརྡའི་བྱེ་བྲག་ཁུངས་མ་མང་པོ་དང་བསྟུན་ཏེ་བྲིས་ནོར་རྒྱུན་འབྱམས་ཀྱིས་
བསྟན་པ་ལ་བསྲེ་བསླད་ ཚུད་པ་རྣམས་ལེགས་པར་བསལ་ནས་དག་པའི་ཕུལ་དུ་
མཛད་ཅིང་། དེ་མཚུངས་རྩ་རྒྱུད་དང་མཐའ་གཅོད་བསྡུས་དོན་རྣམས་ཀྱི་ཚིག་དོན་ལ་
སྐྱོན་འཇུག་པའི་བྲིས་ནོར་རྣམས་ཀྱང་འཆོས་པར་མཛད་ནས་རྗེ་རང་ཉིད་ཀྱི་གཟིགས་
དཔེ་(༡༨༨བ)ཐུགས་དམ་རྟེན་དུ་གསང་བ་འདུས་པའི་རྩ་རྒྱུད། སྒྲོན་གསལ་མཆན་མ།
མཐའ་གཅོད་མྱུ་གུ །བསྡུས་དོན་དང་བཅས་པ་མཐིང་ཤོག་བཟང་པོ་ལ་གསེར་བཙོ་
མ་འབའ་ཞིག་གིས་བྲིས་པ་ཞིག་དང་། སྐུ་པོད་གཅིག་བཅས་གསར་བཞེང་མཛད་དེ་
པོད་ལེ་ཚན་ལ་མཛོད་གོས་ཚོས་ཁ་སུམ་བརྩེགས་ཀྱི་ན་བཟའ་དང་། གོས་རྒྱུ་རྙིང་གི་
གདོང་དར། རིན་ཆེན་དང་པོའི་ཁུ་བས་བཀྲ་ཤིས་རྟགས་བརྒྱད་སོགས་བྲིས་པའི་ཤིང་
གི་གླེགས་བུ་ལ་སྟོང་སྐུད་ཀྱི་གླེགས་ཐག་དངུལ་གྱི་ཆབ་རྩེ་འབྱར་བ་ཡི་གེ་གཟབས་
བྲིས་ཁྱད་ཐོན་གསར་བཞེང་མཛད་ཅིང་། དེ་ལ་མ་ཕྱི་བྱས་ཏེ་བདག་ཅག་གི་བལྟ་དཔེར་
ཡང་རྗེ་འདིས་ལྗགས་ཞུས་ཀྱི་འགྲེལ་པ་བཞི་སྦྲགས་ཀྱི་གླེགས་བམ་བྱིན་རླབས་ཀྱི་
གཟི་འོད་འབར་བ་ཞིག་ཀྱང་ཡོད་དོ། །
གཞན་ཡང་རྒྱ་དང་རྒྱལ་རོང་གི་དམག་དཔུང་གྲངས་མེད་པས། ནག་ཕྱོགས་
མུ་སྟེགས་ཀྱི་དཔུང་རྣམས་རྨེག་མེད་དུ་བཅོམས་ཏེ་ནེ་པཱ་ལའི་ཡུལ་གྲུ་རྣམས་ལྷ་འབངས་
སུ་བསྡུས་ཏེ་ཕྱིར་འཁོར་བ་རྣམས་ནས་རྗེ་ཉིད་ལ་མཆོད་ཅིང་བསྙེན་བཀུར་བ་དང་
- 265 -

རྒྱལ་དབང་འཇམ་དཔལ་རྒྱ་མཚོས་མཛད།
གསུང་གི་བདུད་རྩི་དོན་དུ་གཉེར་པ་མང་དུ་བྱུང་བ་རྣམས་ལ་མཇལ་ཕྱག་ དང་། སོ་སོར་
དམ་ཚིག་གི་མདུད་པ། རྗེ་ཉིད་ཀྱིས་ཕྱག་གིས་བཏབ་པའི་སངས་རྒྱས་བྱང་སེམས་ཀྱི་
སྐུ་བརྙན་རེ། བདུད་རྩི་རིལ་བུ། རྣམ་འཇོམས་ཀྱི་ཁྲུས་རིལ་སོགས་བྱིན་རླབས་(༡༨༩ན)
ཀྱི་རིལ་བུ་གང་ཞིག་སྤྱད་ཅིང་མྱང་ན་གནས་སྐབས་སུ་ཚེ་རིང་ཞིང་སྡིག་སྒྲིབ་ཀྱི་ཕུང་པོ་
རི་ལྟར་ལྕི་བ་ཡང་སེལ་ནུས་པའི་བྱིན་རྟེན་གྱི་རིགས་དང་། ལས་རྒྱུ་འབྲས་དང་མི་རྟག་
པའི་ཆོས་བཤད་སྔོན་དུ་འགྲོ་བས་དགའ་ལྡན་ལྷ་བརྒྱ་མའི་སྒོ་ནས་དམིགས་བརྩེ་མའི
ལུང་འཁྲིད། ཐུགས་རྗེ་ཆེན་པོའི་གཟུངས་ཡི་གེ་དྲུག་པ་སོགས་སངས་རྒྱས་བྱང་སེམས་
མང་པོའི་གཟུངས་སྔགས་ཟབ་མོ་རྣ་བར་ཐོས་པ་ཙམ་གྱིས་ངན་འགྲོའི་རྒྱུན་གཅོད་པར་
བྱེད་པ་དག་གི་ལུང་དང༌། དེ་དག་གི་ཕན་ཡོན་སོ་སོའི་སྐད་དུ་ལོ་ཙ་བརྒྱུད་དེ་བརྡ་འཕྲོད་
ངེས་སུ་གསུངས་པས་ཀུན་ཀྱང་དད་པའི་སྤུ་ལོང་ཆེས་ཆེར་གཡོས་ཏེ་ཕྱིན་ཆད་མི་དགེ་
བའི་ལས་ལས་ཡིད་ལོག་སྟེ་གཟུངས་སྔགས་ཟབ་མོ་དེ་དག་ལས་རེ་རེ་ཙམ་ངག་འདོན་དུ་
ཆག་མེད་བྱེད་རྒྱུའི་དམ་བཅའ་འབུལ་བ་དང་། སྐལ་བ་དང་ལྡན་པ་འགའ་ཞིག་ནི་
རྗེ་འདིའི་གསུང་ཐོས་པ་ཙམ་གྱིས་ཡིད་འགྱུར་ཏེ་འཁོར་བའི་ཉེས་དམིགས་ལ་སྐྲག་
ནས་ཐར་ པའི་ བདེ་བ་དོན་གཉེར་གྱི་བསམ་པས་ཁྱིམ་ནས་ཁྱིམ་མེད་པར་རབ་ཏུ་
བྱུང་ཞིང་ལས་རྒྱུ་འབྲས་ལ་བླང་དོར་ཚུལ་བཞིན་བྱེད་པའང་མང་དུ་བྱུང་ངོ། །གཞན་
། ཧར་ཆེན་
ཡང་སོག་ཙན་དན་དགོན་གྱི་བླ་མ་སྔགས་རམས་པ་སྐལ་བཟང་ཆོས་འཕེལ
ལྷ་རམས་པ་ཡེ་ཤེས་དོན་གྲུབ། སེར་སྨད་ངག་དབང་ཆོས་གྲགས། དཔལ་(༡༨༩བ)
ལྡན་སྨད་རྒྱུད་གྲྭ་ཚང་གི་དགེ་བཤེས་བཞི་བཅུ་སྐོར་སོགས་ལ་སོ་སོའི་འདོད་ཆོས། རྗེ་
ཉིད་ཀྱི་གསུང་ལམ་རིམ་སྔོན་འགྲོ །ཚེ་སྒྲུབ་འཆི་མེད་བདུད་རྩིའི་ཆུ་རྒྱུན་གྱི་ལག་ལེན།
སྒྲོལ་མ་མཎྜལ་བཞི་པའི་ཆོ་ག །དགེ་སློང་གི་སྡོམ་ཚིག་རྗེ་ཉིད་ཀྱིས་མཛད་པ་དང་།
ལ 266 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་ལྔ་པ།
པཎ་ཆེན་བློ་བཟང་ཆོས་རྒྱན་གྱིས་མཛད་པ། བླ་མཆོད་བདེ་སྟོང་དབྱེར་མེད་མ་སོགས་
ཟབ་པ་དང་རྒྱ་ཆེ་བའི་ཆོས་གྱི་རིམ་པ་ཡང་མང་དུ་སྩལ། འདིའི་སྐབས་འབྲས་སྒོ་མང་ཡེ་
ཤེས་དོན་གྲུབ་སོགས་དོན་གཉེར་ཅན་ཉིས་བརྒྱ་སྐོར་ལ་བསྙེན་རྫོགས་ཀྱི་སྡོམ་པ་ཡང་
ཉིན་ལྔའི་རིང་རིམ་བཞིན་སྩལ་ཅིང་བཀའ་བློན་བཤད་གྲྭ་འོག་པ་ཀུན་དགའ་དཔལ་
འབྱོར་ངོ་གཡོག་ལ་གྲུབ་རྒྱལ་ལུགས་ཀྱི་ཚེ་དབང་དང་ཡི་གེ་དྲུག་པའི་བཟླས་སྒོམ་མན་
ངག་དང་བཅས་པ་རྒྱས་པར་གནང་སྟེ་སྐྱེ་དགུ་མཐའ་ཡས་པའི་ཤེས་རྒྱུད་ལ་ཆོས་ཀྱི་
བག་ཆགས་འཇོག་པར་མཛད་དོ། །སྨྲས་པ། གངས་ཅན་ནོར་འཛིན་རིན་ཆེན་དང་པོའི་
གཞིར། །རྣམ་དག་འདུལ་ཁྲིམས་གཙང་མའི་ཆུ་གཏེར་བསྐྱིལ། །བསྟན་འཛིན་གསེར་
རིའི་འཕྲེང་བའང་ཡོངས་སྤེལ་བས། །ཐུབ་བསྟན་མི་ནུབ་ལྷུན་པོའི་དཔལ་དུ་མཛད། །
འཇམ་མགོན་བསྟན་པའི་མཁའ་ལ་རབ་འཕགས་ཤིང་། །ལྷ་ཆོས་བདུན་གྱི་མགྱོགས་
འགྲོས་ཉེར་དྲངས་ཏེ། །ཐུབ་བསྟན་སྣང་བས་ཕྱོགས་ཀུན་ཁྱབ་བྱེད་པའི་(༡༩༠ན)སྙིགས་
མའི་མུན་པ་སེལ་བའི་ཚ་ཟེར་ཅན། །དེང་དུས་འགྲོ་བ་སྡིག་པའི་མུན་ཁང་དུ། ། ལོག་པའི་
བཤེས་ཀྱིས་བཟུང་བའི་མཚང་རིག་ནས། །མགོན་ཁྱོད་ཐུགས་རྗེའི་ཉིན་བྱེད་ཤར་བའི་
མོད། ། བླང་དོར་སྤྱོད་པའི་བློ་མིག་རབ་ཏུ་རྒྱས། །དཔལ་ལྡན་བླ་མ་དམ་པ་རིགས་དང་
དཀྱིལ་འཁོར་རྒྱ་མཚོའི་མངའ་བདག་བཀའ་དྲིན་གསུམ་ལྡན་ཡོངས་འཛིན་པཎྜི་ཏ་
ཆེན་པོ་རྗེ་བཙུན་ཡེ་ཤེས་རྒྱལ་མཚན་དཔལ་བཟང་པོའི་སྐུ་གསུང་ཐུགས་ཀྱི་རྟོགས་པ་
བརྗོད་པ་ཐུབ་བསྟན་པདྨོ་འབྱེད་པའི་ཉིན་བྱེད་ཅེས་བྱ་བ་ལས། ཡུལ་དབུས་སུ་ཕེབས་
ནས་བསྟན་འགྲོའི་དོན་རྒྱ་ཆེར་མཛད་པའི་རྟོགས་བརྗོད་དེ་སྐབས་ལྔ་པའོ། །
- 267 -

རྒྱལ་དབང་འཇམ་དཔལ་རྒྱ་མཚོས་མཛད།
ཐུན་མོང་བའི་རིག་པའི་གནས་ལྔ་ལ་མཁས་ཤིང་དེ་དག་གི་
འགྲོ་བ་ལ་ཕན་བཏགས་ཚུལ།
དེ་ལྟར་བདག་ཅག་གི་དཔལ་ལྡན་བླ་མ་དམ་པ་འདི་ཉིད་ནི་རིང་མོ་ཞིག་ནས་
གོམས་པའི་ཡང་དག་པའི་བག་ཆགས་ཀྱིས་མ་བཏང་བས་སྐུ་གཞོན་ནུའི་དུས་ནས་
བག་མེད་པའི་སྤྱོད་ཚུལ་ལས་རྒྱབ་ཀྱིས་ཕྱོགས་ཤིང་། རབ་ཏུ་བྱུང་ནས་མཁས་གྲུང་
གཉིས་ལྡན་གྱི་བླ་མ་དམ་པ་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་ཏེ་མཁས་བྱ་
རིགས་པའི་གནས་ལྔ་ལ་མཁས་པའི་ཕུལ་དུ་གྱུར་པ་ཞིག་ཡིན་ནོ། །
དེའི་ཚུལ་ཡང་དུས་འཁོར་དང་བདེ་མཆོག་སྡོམ་འབྱུང་སོགས་ནས་འབྱུང་བ་
ལྟར་དཀྱིལ་འཁོར་བྲིས་ཐིག་དང་། ཚོན་སྤེལ་དང༌། ཆོས་གོས་དྲས་ཤིང་དྲུབས་
(༡༩༠བ)པ་དང་ ཁ་བསྒྱུར་ བ་ སོགས་མདོར་ན་འཇིག་རྟེན་ན་ཤེས་པར་འོས་ པའི་
བཟོའི་གནས་མཐའ་དག་ལ་མཁྱེན་པ་ཕུལ་དུ་བྱུང་བ་དང་། རང་ཉིད་ཀྱིས་མཁྱེན་པ་
ལྟར་གཞན་ལ་འདི་ལྟར་གྱིས་ཤིག་ཅེས་ལྷའི་ཆ་ཚད་དང་། བཟོ་འཚེམ་སོགས་བཀས་
མངགས་ན་སྔོན་ཆད་དེ་རིགས་ཀྱི་ལག་ལེན་མ་མྱོང་བ་དག་གིས་ཀྱང་དེ་ཇི་བཞིན་དུ་
འབྱུང་བ་ཞིག་ཡོད་པ་ནི་སངས་རྒྱས་ཀྱིས་བྱིན་གྱིས་བརླབས་ན་སེམས་མེད་པའི་ལྗོན་
ཤིང་གིས་ཀྱང་སྐྱེས་བུའི་བྱ་བ་བྱེད་པ་དང་ཚུལ་མཐུན་པས་ན་བདག་ཉིད་ནི་ཐུན་མོང་
མ་ཡིན་པའི་ཡོན་ཏན་དུ་སེམས་པ་ཡིན་ནོ། །
གཞན་ཡང་འདུལ་བ་དང༌། གསེར་འོད་སོགས་ནས་འབྱུང་བའི་གསོ་བ་རིག་
པའི་གནས་རྣམས་དང་། དཔལ་ལྡན་རྒྱུད་བཞི། མ་ཁོལ་གྱིས་མཛད་པའི་ཡན་ལག་
བ 268 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
ཁ་ཆེ་ཟླ་བ་ལ་མངོན་པར་དགའ་བས་མཛད་པའི་
བརྒྱད་པའི་སྙིང་པོ་བསྡུས་པ་དང༌། 
ཡན་ལག་བརྒྱད་པའི་འགྲེལ་བ་ཟླ་ཟེར། ཟུར་མཁར་པ་བློ་གྲོས་རྒྱལ་པོས་མཛད་པའི་
མེས་པོའི་ཞལ་ལུང་སོགས་ཀྱི་དགོངས་པ་རྣམས་ཐུགས་སུ་ཆུད་དེ་རླུང་མཁྲིས་བད་
ཀན་སོགས་ལ་འཕེལ་ཟད་འཁྲུགས་གསུམ་གྱི་རྣམ་པར་གྱུར་བའི་མཚན་ཉིད་རྣམས་
བལྟ་རེག་དྲི་བ་གསུམ་གྱིས་གཏན་ལ་ཕབ་སྟེ། ཟས་སྤྱོད་སྨན་དཔྱད་བཞིའི་གཉེན་པོ་
བསྐྱེད་ཚུལ་རྣམས་ ཡན་ ལག་(༡༩༡ན)བརྒྱད་པའི་དགོངས་པ་ལྟར། ལག་ལེན་བཅོ་
བརྒྱད་ཀྱི་སྒོ་ནས་ནད་སོ་སོའི་དཔུང་འཇོམས་པ་ལ་མཁས་པས་སྨན་པ་གཞན་གྱིས་
བཅོས་སུ་དཀའ་བའི་ནད་པ་དག་ཀྱང་ནད་ལས་གྲོལ་བ་མང་དུ་བྱུང་། ཤིན་ཏུ་དབུལ་
ཞིང་སྡུག་བསྔལ་བའི་ནད་པ་དག་གཟིགས་པ་ན་ཐུགས་བརྩེ་བས་ཟས་གོས་དང་
གནས་མལ་དང༌། ན་བའི་གསོས་སྨན་དང་། ནད་གཡོག་ཚུན་ཆད་ཀྱིས་ཀྱང་མ་ཡིས་
བུ་བཞིན་དུ་བརྩེ་བས་སྐྱོང་བར་མཛད་དེ། རྨེ་རུ་སོགས་སུ་ཕེབས་པའི་ཚེ་ལྷ་སའི་སྲང་
བར་ན་དབང་པོའི་དྭངས་མ་མིག་ལོང་སྟེ་གར་འགྲོའི་གཏོལ་མེད་པར་ཟ་ཉལ་འགྲོ་
འདུག་གི་སྤྱོད་ལམ་ཐམས་ཅད་གཞན་གྱི་མཐུ་ཁོ་ན་ལ་ལྟོས་དགོས་པའི་ལོང་བ་ཉམ་
ཐག་མང་པོ་གཟིགས་པ་ན། སྙིང་རྗེ་ཚད་མེད་པ་འཁྲུངས་ཏེ། ཀྱེ་མ་སེམས་ཅན་འདི་
དག་གི་སྡུག་བསྔལ་རྣམས་བདག་གིས་བསལ་བར་བྱའོ་སྙམ་དུ་སྐྱིད་གྲོང་ནས་མིག་
། པད་
འབྱེད་པ་ལ་མཆོག་ཏུ་མཁས་པ་ཨེམ་ཆི་སྦྱིན་པ་ཆེད་དུ་འབོད་པར་མཛད་དེ
ཚལ་གྱི་སེང་གེ་ཤག་ཏུ་ལྷ་སའི་ལོང་བ་ཐམས་ཅད་བསྐོངས་བར་མཛད་ནས་མིག་གིས་
རྐྱེན་ནམ་ཐག་རིང་གི་ཇ་མར་རྩམ་ཆང་སོགས་དགོས་པའི་ཡོ་བྱད་རྣམས་བླ་མ་རང་
ཉིད་ནས་སྟོབས་པར་མཛད། སྨན་པས་མིག་འབྱེད་པར་ཞུགས་པའི་ཚེ་སྔོན་དུ་ཇི་ཙམ་
བྱས་པ་ལས་(༡༩༡བ)འདི་སྐབས་མིག་འབྱེད་པ་ཤིན་ཏུ་སླ་ཞིང་ནད་པ་ལའང་ཚ་ཟུག་
- 269 -

རྒྱལ་དབང་འཇམ་དཔལ་རྒྱ་མཚོས་མཛད།
ཡེ་མེད་པ་ཞིག་བྱུང་བས་སྨན་པ་དང་ནད་པ་ཀུན་བླ་མ་ཉིད་ཀྱི་རྫུ་འཕྲུལ་གྱི་མཐུ་ཁོ་
ནར་སེམས་ཤིང་། མིག་ཕྱེ་སྟེ་སོ་སོར་བསོད་བཏགས་ལེགས་པའི་ སྤ་དར་ དང༌ ། སྲུར་
མདུད་རེ་སྩལ་ཏེ་ཉིན་རེར་ཡིག་དྲུག་བཟླ་བ་སོགས་རྣམ་དཀར་གྱི་ལས་ལ་བརྩོན་
དགོས་པའི་ཞལ་ཏ་གནང་ནས་ཐོག་མར་ཇོ་བོ་ཤཱཀྱ་མུ་ནེའི་ཞལ་མཇལ་བར་གཏོང་
བར་མཛད་དེ་དེ་དག་གི་རྒྱུད་ལ་དེ་བཞིན་གཤེགས་པའི་སྐུའི་སྣང་བའི་བག་ཆགས་
ཐེབས་པར་མཛད། དེའི་ཚེ་སྐྱིད་ཤོད་ཀྱི་ཡུལ་གྲུ་ཀུན་ཏུ་ཡོངས་འཛིན་སྐྱིད་གྲོང་བླ་མའི་
ཞབས་གྲས་མིག་འབྱེད་པ་ལ་ཤིན་ཏུ་མཁས་པའི་སྨན་པ་ཞིག་འདུག་གོ་ཞེས་ཡོངས་སུ་
གྲགས་པ་ན་ཡུལ་གྲུ་དེ་དང་དེ་དག་གི་ལོང་བ་རྣམས་ཀྱང་སེང་གེ་ཤག་ཏུ་འདུས་ཏེ་
མིག་གི་རེ་བ་འཆའ་བ་དག་ལའང་མཐུན་རྐྱེན་སྔར་ལྟར་སྩལ། གཞན་ཡང་འབྱོར་བ་
དང་ལྡན་པའི་ལོང་བ་སེར་སྐྱ་ཚད་མེད་པས་སྨན་པ་ཉིད་སོ་སོའི་གནས་སུ་བོས་ཏེ་
བཅོས་བྱས་པས་རང་རང་གི་དགེ་བའི་བཤེས་གཉེན་དང་། ཕ་མ་དང་། ཕུ་ནུ་སོགས་
ཡུལ་ཡིད་དུ་འོང་བ་དག་མིག་གི་བདུད་རྩིར་གྱུར་པ་ན་དགའ་བའི་ཅ་ཅོ་སྒྲོག་ཅིང་། དེ་
དག་གིས་ཀྱང་རྗེ་འདི་ཉིད་ཀྱི་ཐུགས་རྗེའི་སྒྱུ་འཕྲུལ་ལ་ཡིད་ཆེས་པའི་དད་པ་རྙེད་དེ་
བཀའ་བཞིན་(༡༩༢ན)སྒྲུབ་པའི་མཆོད་པ་ལ་བརྩོན་པར་གྱུར་ཏོ། །གཞན་ཡང་ནད་པ་
ལ་ཐུགས་ཤིན་ཏུ་བརྩེ་བས་དེ་ལ་ཕན་པར་གཟིགས་ན་སྤྲང་པོའི་སར་ཡང་ཕེབས་པར་
མཛད་དེ། ལ་སྟོད་དུ་ཨ་ཕྱི་རྒན་མོ་ཞིག་འཆི་ནད་ཀྱིས་ཟིན་ནས་བླ་མ་ཉིད་ལ་སྐྱབས་
སུ་རེ་བས་དེའི་སར་ཕེབས་ཏེ། རྒན་མོ་ཁྱོད་ད་འཆི་ནད་ཀྱིས་ཟིན་པ་ཡིན་ནོ། །ཚེ་
འདིའི་གཉེན་ཉེ་དུ་དང་ནོར་ལོངས་སྤྱོད་ལ་ཆགས་པའི་བསམ་པ་བོར་ལ། བླ་མ་དཀོན་
མཆོག་མིན་པ་རེ་ས་གཞན་མེད་པས་རྩེ་གཅིག་ཏུ་གསོལ་བ་ཐོབ། སྐྱེ་བ་ཕྱི་མ་ཆོས་
ལྡན་གྱི་ལུས་ཁྱད་པར་ཅན་ཞིག་ཐོབ་པའི་སྨོན་ལམ་ཤུགས་དྲག་ཏུ་ཐོབ་ཅིག་གསུངས་
-270 -

ཡོངས་འཛིན་ཡེ་ཤེས་རྒྱལ་ར་ བབ་བབ་ཚན་གྱི་རྣམ་ཐར་ལས་སྐབས་དྲུག་པ
སུ །
པས། རྒན་མོས་ཀྱང་ཚེ་འདིའི་འཁྲི་བ་བཅད་དེ་བླ་མའི་བཀའ་ལྟར་བྱས་པས་འཆི་བའི་
ཆེ་ངོ་མཚར་བའི་ལྟས་ཀྱང་མང་དུ་བྱུང་ངོ༌། །ཡང་རྗེ་ཉིད་ལ་མི་ཕྱེད་པའི་དད་པ་ཅན་གྱི་
ཁྱིམ་པ་ཞིག་ནད་ཀྱིས་བཏབ་ནས་སྨན་པ་མཁས་པ་མང་པོས་མི་འཚོ་བར་ལུང་བསྟན་
པས་ནང་མི་རྣམས་རྩུབ་རྫོབ་ཏུ་གྱུར་ཏེ་རྗེ་ཉིད་ལ་སྐྱབས་སུ་རེ་བས། དེའི་སར་ཕེབས་ཏེ་
ཚེ་དབང་དང་བཀའ་བསྒོ་ཞིག་མཛད་པས་ནད་ལས་གྲོལ། དེ་ལ་དགེ་བསྙེན་གྱི་སྡོམ་
པ་དང་ལམ་རིམ་གྱི་འཁྲིད་ཅིག་ཕོག་པས་ཆོས་པ་རབ་ཞིག་བྱུང་། གཞན་ཡང་མགོན་
མེད་པའི་ནད་པ་དག་ལ་དགོངས་ཏེ་སྨན་པ་ཆེད་(༡༩༨བ)དུ་བསྐོས་ནས་སྨན་གྱི་སྦྱིན་
པ་ཚད་མེད་པ་མཛད་དོ། །
སྒྲ་རིག་པའི་གནས་ཀཱ་ལ་པ་དང༌། ཙནྡྲ་པ་སོགས་འཕགས་བོད་ཀྱི་སྒྲ་གཞུང་
མཐའ་དག་གི་བརྗོད་བྱ་མ་ལུས་པ་ཐུགས་སུ་ཆུད་དེ། བྱིངས་དང་རྣམ་འགྱུར་དང་།
རྐྱེན་དང་། རང་བཞིན་སོགས་གང་ལའང་ཐོགས་པ་མེད་པས་སྒྲའི་དཀའ་གནས་ལ་
མཁས་པར་བརློམ་པ་དག་ཀྱང་ཕམ་པར་མཛད་པ་ཞིག་སྟེ། ལན་གཅིག་རང་ལུགས་
ལས་གཞན་པའི་མཁས་པ་ཆེན་པོ་ཞིག་གིས་སྒྲའི་དཀའ་གནས་ལས་བརྩམས་ཏེ་བརྒལ་
བརྟགས་མང་དུ་བྱས་པ་ན། རྗེ་འདིས་སཾ་སྒོ་ཏའི་སྐད་ལ་ངེས་ཚིག་གི་བཤད་པ་དང་།
ཡི་གེ་ལྕི་ཡང་གི་ཁྱད་པར་སོགས་ལས་བརྩམས་པའི་ལེགས་བཤད་ཀྱི་ཚ་ཟེར་འཕྲོ་
བའི་རྡོ་རྗེ་རྩེ་བརྒྱ་པ་གདེངས་པ་ཙམ་གྱིས་གཞན་སྡེའི་སྤོབས་པ་ལན་མེད་དུ་གྱུར་ཅིང་
གསུང་གི་སྣང་བས་ཉོན་མོངས་པའི་མུན་པ་རང་དབང་མེད་པར་ཞི་ནས་རྗེ་འདིའི་སྐུ་
གསུང་ཐུགས་ཀྱི་ཡོན་ཏན་ལ་ཤེས་ནས་དད་པ་ཐོབ་སྟེ་ཐུན་མོང་དང་ཐུན་མོང་མ་ཡིན་
པའི་ཡོན་ཏན་ལས་བརྩམས་པའི་བསྟོད་ཚིག་བྱས་པ་ཡང་མང་དུ་ཡོད་དེ་འདིར་ནི་མ་
བཀོད་དོ། །
- 271 -

རྒྱལ་དབང་འཇམ་དཔལ་རྒྱ་མཚོས་མཛད།
ཚད་མ་རིག་པའི་གནས་སྡེ་བདུན་མདོ་དང་བཅས་པ་དང༌། དེ་དག་གི་འགྲེལ་
བཤད་སྤྱི་དང༌། ལྷག་པར་རྣམ་བཤད་ཐར་ལམ་གསལ་བྱེད་ཀྱི་ཚིག་དོན་ (༡༩༣༢)
ཡོངས་སུ་རྫོགས་པ་ཐུགས་ལ་བཟུང་སྟེ་དཀའ་བ་དུ་མའི་སྒོ་ནས་སྦྱངས་པ་མཛད་པས་
ཤེས་རབ་ཀྱི་སྣང་བ་ཆེས་ཆེར་འཕེལ་ཏེ། རྟོག་གེའི་ཚིག་དོན་བརྒྱད་ཀྱི་སྒོ་ནས་གསུང་
རབ་ཀྱི་དགོངས་པ་མཐའ་དག་གཏན་ལ་འབེབས་པ་ཆོས་ཀྱི་གྲགས་པ་ཉིད་སླར་བྱོན་
པ་དོན་དང་ལྡན་པར་མཛད་དོ། །
ཐུན་མོང་མ་ཡིན་པ་ནང་རིག་པའི་གཞུང་ལུགས་ལ་མཁས་པར་
སྦྱངས་ཏེ་བསྟན་འགྲོའི་དོན་མཛད་ཚུལ།
ནང་རིག་པའི་གནས་ལ་སྡེ་སྣོད་གསུམ་དང་ རྒྱུད་སྡེ་བཞིས་བསྡུས་པའི་གསུང་
རབ་དགོངས་འགྲེལ་དང་བཅས་པ་རྣམས་ལས་རྗེ་ཉིད་ཀྱི་ཐུགས་སུ་མ་ཆུད་པའི་དོན་
ནི་ཅུང་ཟད་ཀྱང་མེད་དོ། །དེ་ཡང་རབ་བྱུང་བསྙེན་རྫོགས་ཀྱི་སྡོམ་པ་འབོགས་པ་དང་།
འདུལ་བ་ལུང་སྡེ་བཞི་དགོངས་འགྲེལ་དང་བཅས་པའི་འཆད་སྤེལ་ཚད་མེད་པ་མཛད་
པས་འདུལ་བ་འཛིན་ པ་ བསམ་ གྱི་ མི་ ཁྱབ་པའི་ མཁན་ པོ་དང༌། ཐེག་པ་ཆེན་པོའི་
སེམས་བསྐྱེད་ཀྱི་སྡོམ་པ་འབོགས་པ་དང་། བྱང་ཆུབ་སེམས་དཔའི་སྡེ་སྣོད་མང་པོའི་
འཆད་སྤེལ་ཚད་མེད་པ་མཛད་པས་མདོ་སྡེ་འཛིན་པ་བསམ་གྱིས་མི་ཁྱབ་བའི་བཤེས་
གཉེན་དང༌། སྨིན་ བྱེད་ ཀྱི་དབང་དང་། གྲོལ་བྱེད་ལམ་ རིམ་ གཉིས་ ཀྱི་འཁྲིད། རྒྱབ་
རྟེན་རྒྱུད་ཀྱི་བཤད་པ་ཚད་མེད་པ་མཛད་པས་རྡོ་རྗེ་འཛིན་པ་བསམ་གྱིས་མི་ཁྱབ་པའི་
རྡོ་རྗེ་འཛིན་པ་ཆེན་པོའོ། །དེ་ཡང་རབ་བྱུང་བསྙེན་རྫོགས་ཀྱི་སྡོམ་པ་འབོགས་སྐབས་
- 272 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
སླ་ཆོས་མ་ཡིན་པར་(༡༩༣བ)སྟོན་པའི་སྐུ་དང་ལས་ཆོག་གི་གླེགས་བམ། དེ་དག་གི་
མདུན་དུ་མཆོད་པ་རྣམས་སྟ་གོན་མཛད་དེ་ལས་ཀྱི་ཆོ་ག་ནས་ཇི་ལྟར་འབྱུང་བ་ལྟར་ཚིག་
ཅིག་ཀྱང་ཆད་ལྷག་མེད་པ་གཙོ་བོར་མཛད་ཅིང་། བསྙེན་རྫོགས་ཀྱི་སྐབས་ཡུལ་མཐའ་
ཁོབ་ཏུ་ལྔའི་ཚོགས་དང་། ཡུལ་དབུས་སུ་བཅུའི་ཚོགས་ཀྱིས་བསྙེན་པར་རྫོགས་དགོས་
པར་གསུངས་པ་ལྟར། བོད་འདི་ཆོས་ཚིགས་ཀྱི་ཡུལ་དབུས་ཡིན་པས་འདུལ་བ་འཛིན་
པ་དང་བཅུའི་ཚོགས་ཀྱིས་བསྙེན་པར་རྫོགས་དགོས་ཞེས་ནན་ཏན་ཆེ་བར་མཛད། དེ་
ཡང་ལས་ལ་ཚོགས་པ་རྣམས་ཀྱིས་ལྟུང་བ་བཤགས་པར་འོས་པ་རྣམས་བཤགས།
བསྡམ་པར་འོས་པ་རྣམས་བསྡམས། བྱིན་གྱིས་བརླབས་པར་འོས་པ་རྣམས་བྱིན་གྱིས་
བརླབས་ཏེ་ལས་ཀྱི་རང་དུས་སུ་ཉེས་ལྟུང་གིས་མ་གོས་པའི་རྒྱུད་དག་པ་ཞིག་དང་།
གཉིད་དང༌། རྒོད་བག་དང༌། འགྲེང་བ་དང་། རྩེད་འཇོ་སོགས་སྐྱོན་མཐའ་དག་གིས་
མ་གོས་པར་བསྒྲུབ་བྱའི་རྒྱུད་ལ་སྡོམ་པ་རྣམ་པར་དག་པ་ཞིག་སྐྱེས་ན་སྙམ་པ་དང་། །
ལས་དངོས་གཞིའི་ཆོ་ག་ལ་ཆད་ལྷག་བྱུང་མིན་རྟོག་པ་དང༌། ཚུལ་འདི་ལྟ་བུས་ཀྱང་
སྟོན་ པའི་ བསྟན་ པ་ ཡུན་ བརིང་དུ་གནས་ན་ སྙམ་ པའི་འདུ་ཤེས་འཇོག་ དགོས་ པར་
གསུངས་པ་སོགས་ལ་ལས་གྲལ་པ་ཚང་མས་གཙོ་བོར་མཛད་དེ་སྒྲུབ་བྱ་རྣམས་ལ་
ལས་ཀྱི་ཆོ་ག་ཡང་བརྡ་(༡༩༤ན)འཕྲོད་ངེས་སུ་མཛད། སྐད་རིགས་མི་གཅིག་པ་དགེ་
ཚུལ་སློང་གི་སྡོམ་པ་ཞུ་མི་རྣམས་ལའང་ལོ་ཙཱ་བཅུག་སྟེ་ཀུན་སློང་འཆོས་པ་ཡིད་འཁུལ་
ངེས་དང་སྡོམ་པ་ཐོབ་དུས་ཤེས་པ་གལ་པོ་ཆེར་མཛད། དགེ་བསྙེན་དང་། དགེ་ཚུལ་
དང༌། དགེ་སློང་གང་ཡིན་ཀྱང་སྡོམ་པ་ཕོག་ཚར་ནས། འོ་ད་ སྟོན་ པ་ ཤཱཀྱ་ཐུབ་ པའི་ མི་
ཡིན་པས་ཇི་སྲིད་འཚོའི་བར་དུ་སྐྱིད་རུང་སྡུག་རུང་རེ་ས་སྟོན་པ་ཐུགས་རྗེ་ཅན་མིན་པ་
མེད་སྙམ་དུ་རེ་ལྟོས་འཆོས་ལ་སྟོན་པའི་སྐུ་འདི་འབྲལ་མེད་དུ་ཆོངས་ཤིག་ཅེས་
• 273 -

རྒྱལ་དབང་འཇམ་དཔལ་རྒྱ་མཚོས་མཛད།
གསུངས་ཏེ། བླ་མ་གོང་མ་མང་པོའི་སྐུ་གདུང་གི་རྟ་ཡོད་པའི་འཇིམ་པ་ལ་རྗེ་རང་ཉིད་
ཀྱིས་ཕྱག་བསྟར་ནས་འདེབས་པར་མཛད་པའི་ཐུབ་དབང་གི་ སྐུ་ རེ་འབྲལ་སྤང་དུ་
གནང་། དགེ་བསྙེན་ཡིན་ན་སྣ་གཅིག་སྤྱོད་པ་དང༌། སྣ་འགའ་སྤྱོད་པ་སོགས་ལ་རང་
རང་གི་བསླབ་བྱའི་ངོ་བོ་དང་རྐང་གྲངས་རྣམས་ངོ་སྤྲོད་པར་མཛད་ཅིང་། དགེ་ཚུལ་
སློང་གང་ཡིན་ཀྱང་སོ་སོའི་སྡོམ་ཚིག་རྗེ་ཉིད་ཀྱིས་མཛད་པའི་དཔེ་རེ་གནང་ནས་དེ་
ལས་འབྱུང་བའི་ལྟུང་བའི་བསྲུང་མཚམས་རྣམས་ཟིན་པར་བྱས་ཏེ་རྒྱུད་སྡིག་ལྟུང་གིས་
མ་གོས་པ་ལ་བརྩོན་པར་གྱིས་ཤིག་ཅེས་ཞལ་གདམས་མཛད། བྱང་སྡོམ་འབོགས་
པའི་ཚེ་གནས་བརྒྱན་པ་དང་བྱི་དོར་སོགས་བྱས་སྟེ། མདོ་སྡེ་བསྐལ་བཟང་དང་། བརྒྱད་
སྟོང་པ། (༡༩༤བ)ཕལ་བོ་ཆེ་ལ་སོགས་པ་སེམས་བསྐྱེད་པའི་མདོ་མང་པོ་སྒྲོག་ཅིང༌།
གཏོར་མ་བརྒྱ་རྩ་དང་མཎྜལ་འབུལ་བ་སོགས་ཚོགས་རླབས་ཆེན་པོ་གསོག་ཏུ་བཅུག །
ཕྱི་ཉིན་དངོས་གཞིའི་སྐབས་རྟེན་གྱི་དྲུང་མཆོད་པ་ཚད་མེད་པ་དང་། ས་གཞི་བྱིན་རླབས།
སྤྱན་འདྲེན་ཁྲུས་གསོལ། ཡན་ལག་བདུན་པ། མཎྜལ་ཉི་ཤུ་རྩ་གཅིག་རེ་སྔོན་དུ་འགྲོ་
བས་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་འདོད་ཀྱི་བསམ་པས་ཐེག་པ་
ཆེན་པོར་སེམས་བསྐྱེད་དགོས་ཚུལ་གྱི་ཆོས་བཤད་རེ་མཛད་དེ་སྨོན་འཇུག་གི་སྡོམ་པ་
འབོགས་པ་དང་། དེའི་བསླབ་བྱ་ཕྲ་རགས་རྣམས་ངོ་འཕྲོད་ངེས་རེ་གསུངས་ཏེ་རྗེ་བླ་
མ་ཉིད་ཀྱི་ཕྱག་ཏུ་དར་དཀར་པོ་དྲི་མ་མེད་པ་ཞིག་བསྣམས་ནས། འོ་དེ་ལྟར་སེམས་
བསྐྱེད་པའི་དགེ་རྩ་རྣམས་སྐྱོན་གང་གིས་ཀྱང་མི་ཉམས་པའི་ཆེད་རྗེ་བཙུན་བྱམས་པ་
མགོན་པོ་ལ་བཅོལ་ནས། བྱམས་མགོན་ཞིང་འདིར་བྱོན་པའི་ཚེ་འདུས་པ་དང་པོར་
སྐྱེས་ཏེ་ཕྱག་གཡས་པར་རང་རེའི་མགོ་ཐོག་ཏུ་བཞག་ནས་རིགས་ཀྱི་བུ་ཁྱོད་ཀྱིས་ཤཱཀྱ་
ཐུབ་པའི་བསྟན་པ་ལ་དགེ་བའི་བཤེས་གཉེན་འདི་ཞེས་བྱ་བའི་དྲུང་དུ་སེམས་བསྐྱེད་
• 274

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
པའི་དགེ་རྩ་ལ་བརྟེན་ནས་མ་འོངས་པ་ན་འཇིག་རྟེན་གྱི་ ཁམས་འདི་ཞེས་བྱ་བར་
རྫོགས་པའི་སངས་རྒྱས་མཚན་འདི་ཞེས་བྱ་བར་མངོན་པར་རྫོགས་པར་འཚང་རྒྱ་བར་
འགྱུར་རོ་ཞེས་ལུང་བསྟན་ཐོབ་(༡༩༥ན)པའི་རྟེན་འབྲེལ་བསྒྲིགས་པ་ཡིན་པས། རང་
རེ་རྣམས་ཀྱིས་སེམས་བསྐྱེད་པའི་དགེ་རྩ་རྣམས་དར་དཀར་པོའི་རྣམ་པར་ནམ་མཁའ་
ལ་འཕགས་ཏེ་རྗེ་བཙུན་བྱམས་པ་མགོན་པོ་དགའ་ལྡན་ཡིད་དགའ་ཆོས་འཛིན་ན་
བཞུགས་པའི་དབུ་ཐོག་ཏུ་གདུགས་ཀྱི་རྣམ་པར་འཁོད་སོང་སྙམ་པ་མཛོད་ཅིག་ཅེས་
བརྡའ་སྤྲོད་པར་མཛད་དེ། ནམ་ཞིག་རྡོ་ རྗེ་གདན་གྱི་རི་བོའི་སྤོར། །ཞེས་སོགས་ཀྱི་
ཚིགས་བཅད་གཉིས་ཚང་མས་ལན་གསུམ་འདོན་པར་མཛད་པའི་མཐར་རྗེ་བླ་མ་རང་
ཉིད་ཀྱི་ཕྱག་གི་དར་དེ་བྱམས་མགོན་གྱི་སྐུ་བཞུགས་པའི་ཐད་ཀྱི་ནམ་མཁར་འཕང་
4
བར་མཛད། གསང་སྔགས་ཀྱི་དབང་གནང་སྐབས། གསང་སྔགས་ཟབ་མོའི་ཆོས་སྐོར་
འདི་ཉེན་ཆེ་ཞིང་དེང་སང་གི་སྐྱེ་བོ་རྣམས་དམ་ཚིག་ལ་གནས་དཀའ་བས་རང་གཞན་
གཉིས་ཀ་འཕུང་བར་དགོངས་ཏེ་བཀའ་ཤིན་ཏུ་དོག་པར་མཛད། མཚན་ཉིད་དང་ལྡན་
པའི་སློབ་མ་རེ་གཉིས་བྱུང་ན་རྡོ་རྗེ་འཆང་གི་དགོངས་པ་བརྒྱུད་ལྡན་བླ་མ་དམ་པའི་
ཕྱག་བཞེས་སུ་ཇི་ལྟར་ཕེབས་པ་ལྟར་སྦྱོར་དངོས་རྗེས་གསུམ་གྱི་ཆོ་ག་རྣམས་མན་ངག་
གིས་བརྒྱན་ཏེ་བླ་མེད་ཀྱི་དབང་འགའ་རེ་ཙམ་གནང་། དེ་ནས་ཐུན་དྲུག་གི་རྣལ་འབྱོར་
དང་། བླ་མ་ལྔ་བཅུ་པ། སྔགས་བྱང་སེམས་ཀྱི་རྩ་ལྟུང་སྦོམ་པོ་ལ་སོགས་པའི་སྡོམ་
ཚིག་སྟེང་ནས་དབང་དུས་སུ་ཁས་བླངས་པའི་(༡༩༥བ) དམ་ཚིག་དང་སྡོམ་པ་རྣམས་
རེ་རེ་ནས་ངོ་སྤྲོད་པར་མཛད་པར་མཛད་དེ་རས་གཞི་བཟང་པོ་ལ་དམ་ཚིག་གི་རྫས་
རྒྱན་དྲུག་ལ་སོགས་པ་བྲིས་པ་རེ་གནང་སྟེ། འདི་རྣམས་ངོ་ཐོག་བཅང་དགོས་ཤིང་།
གལ་ཏེ་མ་འབྱོར་ན་རི་མོར་བྲིས་པ་འདི་ཙམ་བཅངས་ནས་ཀྱང་དམ་ཚིག་གཙང་བར་
བ 275 -

རྒྱལ་དབང་འཇམ་དཔལ་རྒྱ་མཚོས་མཛད།
བྱེད་དགོས་སོ་ཞེས་འདོམས་པར་མཛད་དེ་སྔགས་ཀྱི་ཚུལ་ཁྲིམས་ལ་བཀོད། གཞན་
ཡང་གྲྭ་གསར་སློབ་གཉེར་བྱེད་མི་མཇལ་ཞུར་བྱུང་ན་ཚུལ་ཁྲིམས་ལ་གཅེས་སྤྲས་གཙོ་
བོར་འདོན་ངོས་གཞུང་ལུགས་འདི་དང་འདི་ལ་སློབ་གཉེར་གྱིས་ཞེས་ཞལ་ཏ་མཛང།
རི་ཁྲོད་པ་སྐུ་མདུན་དུ་བྱུང་ན་དབེན་པའི་རི་སུལ་དུ་སྒྲུབ་པ་བྱ་རྒྱུའི་གཙོ་བོ་སྡོམ་པ་
གསུམ་གྱི་བཅས་མཚམས་ཡིན། དེའི་ཐོག་ཏུ་ལམ་ རིམ་ལ་སོགས་པ་དགེ་སྦྱོར་འདི་
དང་འདི་གྱིས་ཞེས་ཞལ་ཏ་གནང༌། བླ་མ་སྤྲུལ་སྐུ་མཇལ་ཞུར་བྱུང་ན་བསམ་བཞིན་དུ་
བྱོན་པའི་བདག་ཉིད་ཆེན་པོ་ཁྱེད་རྣམས་ཀྱིས་བསྟན་པ་དང་སེམས་ཅན་ལ་དམིགས་
པའི་ཐུགས་བསྐྱེད་རྒྱ་གང་ཆེའི་ཐོག་ནས་རང་དང་རང་ལ་བློ་གཏད་པ་ཐམས་ཅད་ཡོན་
ཏན་ཀུན་གྱི་གཞི་མ་ཚུལ་ཁྲིམས་གཙང་བ་ཉིད་གཙོ་བོར་མཛད་ངོས་གཞུང་ལུགས་རྒྱ་
མཚོ་ལྟ་བུ་ལ་ཐོས་བསམ་འདི་ལྟར་མཛོད་ཅིག་ཅེས་གསུངས་ནས་རྗེ་ཙོང་ཁ་པ་ཆེན་
པོའི་ རྟོགས་ བརྗོད་ མདུན་ ལེགས་ མའི་ དཔེ་ རེ་ དར་ བཟང་པོ་ལ་སྒྲིལ་ནས་གནང་།
མདོར་ན་སེར་སྐྱ་དྲག་(༡༩༦ན)ཞན་སུ་བྱུང་ཡང་སེམས་བཟང་པོའི་སྒོ་ནས་དཀོན་
མཆོག་གི་མཆོད་པ་སོགས་རྣམ་དཀར་གྱི་ལས་ལ་ཇེ་བརྩོན་དང་མི་དགེ་བ་བཅུ་ལ་
འཛེམ་བག་གྱིས་ཤིག་ཅེས་ཞལ་ཏ་མཛད་དེ་སྐྱེ་དགུ་མཐའ་དག་ཡང་དག་པའི་ཁྲིམས་
ལ་བཀོད། གདུལ་བྱ་རྣམས་ལ་ཇི་ལྟར་གདམས་པ་ལྟར་རྗེ་རང་ཉིད་ཀྱིས་ཀྱང་ཉམས་
སུ་བཞེས་པར་མཛད་དེ་དགེ་སློང་གི་ཁྲིམས་ཉིས་བརྒྱ་ལྔ་བཅུ་རྩ་གསུམ་ལས་ལྟུང་བ་
ཕྲ་མོས་ཀྱང་མ་གོས་པར་མཛད་ཅིང་། ཆོས་གོས་གསུམ་དང་། གདིང་བ། ལྷུང་བཟེད་
ཆུ་ཚགས་མཁར་གསིལ་ལ་སོགས་པ་རྣམས་ནུབ་རེ་བཞིན་དྲུང་ན་ཡོད་མིན་ཞུ་དག་
མཛད། བཟའ་བཏུང་བཞེས་པའི་ཚེ་སྡོམ་པ་གསུམ་གྱི་བསླབ་བྱ་ལས་བཤད་པ་ལྟར་དེ་
དང་དེའི་འདུ་ཤེས་ཉེ་བར་བཞག་སྟེ་བཞེས་པ་ལས་འཕྱར་གཡེང་དང་། གཏམ་སོགས་
- 276 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
མི་མཛེས་པའི་སྤྱོད་པ་ཕྲ་མོ་ཙམ་ཡང་མཛད་པའི་སྐབས་མེད། བྱིན་ལེན་དང་། རུང་
ཆུ་འདེབས་པ། སྔ་ཆབ་ཕྱི་ཚབ་རྣམས་ཀྱང་ཕྱག་ལེན་བཞིན་མཛད་ཅིང་། ཞལ་ཆབ་
ཀྱི་ཆུ་ཡང་ཐབ་ལ་བསྐྱོན་པའི་དྲོན་མོ་དང་། ཞག་ཏུ་ལོན་པའི་ཆུ་སོགས་ཀྱིས་མི་མཛད་
ཅིང་། གཙང་ཞིང་བསིལ་བའི་ཆུ་གསར་པ་གསར་པ་དག་གིས་ཞལ་ཤུབ་དོའམ་གསུམ་
ཙམ་གྱིས་བཤལ་བར་མཛད། བཀག་པའི་རྗེས་སུ་གནང་བའི་བསླབ་བྱ་རྣམས་ཀྱང་
ཐུགས་ཉམས་སུ་བསྟར་ཏེ། དགུང་ལོ་ཉི་(༡༩༦བ) ཤུ་རྩ་དྲུག་པ་ས་རྟ་ལོ་ཕུར་བུ་ལྕོག་
ཏུ་བཞུགས་སྐབས་རྗེ་ཙོང་ཁ་པ་ཆེན་པོའི་སྐུ་གདུང་རིན་པོ་ཆེ་དང༌། གདན་ས་མཇལ་
བར་ཕེབས་བཞེད་ཐུན་མོང་མ་ཡིན་པ་ཞིག་བྱུང་ནས་བླ་མ་བྱམས་པ་རིན་པོ་ཆེར་ཞུ་
བར་མཛད་པས། ཕྱིན་པས་ཆོག་མོད་དེ། དེང་ཞག་དགའ་ལྡན་གྱི་ལམ་ལ་རྐུན་ཇག་
ཤིན་ཏུ་ཉེན་ཆེ་བ་ཡོད་འདུག་པས་སྣམ་སྦྱར་ལ་ཞག་དྲུག་གི་བྱིན་རླབས་བྱས་ཏེ་ཕྱིན་ན་
ལེགས་ཚུལ་བཀའ་ཕེབས་པ་ལྟར། དེ་ལྟར་མཛད་དེ་ཡེར་པ་ལྷ་རི་སྙིང་པོར་ཕེབས།
དེའི་རྟེན་དང་བརྟེན་པ་རྣམས་གཟིགས་ཏེ་ཞག་གཅིག་བཞུགས། དེ་ནས་ཕེབས་པས་
བླ་མས་ཇི་ལྟར་ལུང་བསྟན་པ་ལྟར་ཁམས་པའི་ཆོམ་རྐུན་པ་འཇིགས་སུ་རུང་བ་འགའ་
དང་ལམ་དུ་མཇལ། རྗེ་འདི་ན་བཟའ་ཤིན་ཏུ་ཧྲུལ་ཞིང་གསོལ་ཆས་ཀྱང་བསོད་སྙོམས་
མཛད་ཅིང་ཕེབས་པས་ཅི་ཡང་འཕྲོག་རྒྱུ་མེད་པར་མ་ཟད། སྐུའི་དབྱིབས་འགྲོ་བ་སུ་
ཞིག་གིས་མཐོང་ཡང་དད་པའི་སྤུ་ལོང་གཡོ་བ་ཞིག་ཡོད་པས་ཆོམ་རྐུན་པ་རྣམས་ཀྱིས་
ཀྱང་དང་བས་ཀུན་ནས་བསླངས་ཏེ་སྐྱིད་ཆུའི་རབ་ལ་སྒྲོལ་འདོན་གྱི་ཞབས་ཏོག་བསྒྲུབས།
དེ་ནས་དགའ་ལྡན་དུ་ཕེབས་ཏེ་གསེར་གདུང་རིན་པོ་ཆེ་སོགས་རྟེན་རྣམས་ཞིབ་ཏུ་
གཟིགས། དེར་བཞུགས་རིང་འཚོ་བ་བསོད་སྙོམས་མཛད་ཅིང་གནས་ཚང་ཡང་མ་
བསྟེན་པར་རྗེ་བདག་ཉིད་ཆེན་པོའི་གདན་སར་ལན་གཅིག་སླེབས་པའི་སྐབས་འདིར་
-277 -

རྒྱལ་དབང་འཇམ་དཔལ་རྒྱ་མཚོས་མཛད།
དལ་(༡༩༧ན)བར་སྡོད་པ་ཤིན་ཏུ་འཕང་ངོ་སྙམ་དུ་དགོངས་ནས་ཉིན་མཚན་ཁོར་ཡུག་
ཏུ་གླིང་བསྐོར་མཛད་ཅིང་བཞུགས་པས་ཞག་བཞི་ནས་ཞབས་སྐྲངས་ཏེ་བསྙུན་ཟུག་
ཚད་མེད་པ་བྱུང་། ཡེར་པར་ཞག་གཅིག་དང་འདིར་ཞག་བཞི་སྟེ་ཞག་ལྔ་འདས་ནས་
དྲུག་པའི་ཉིན་ཕུར་བུ་ལྕོག་ཏུ་མ་ཕེབས་ན་སྣམ་སྦྱར་དང་ཞག་བྲལ་གྱི་ལྟུང་བ་འབྱུང་
བར་དགོངས་ཏེ་ཞབས་ཀྱི་བསྙན་གཞི་ཁྱད་དུ་བསད་ནས་ཞག་དྲུག་པའི་ཉིན་ཕུར་བུ་
ལྕོག་ཏུ་ཉིན་ཏལ་གྱིས་ཕེབས་ཏེ་ཉེས་ལྟུང་གི་དྲི་མས་མ་གོས་པར་མཛད། བྱང་ཆུབ་
སེམས་དཔའི་མདོ་སྡེ་སངས་རྒྱས་ཕལ་པོ་ཆེ་དང་། བསྐལ་བཟང་། ཤེར་ཕྱིན་རྒྱས་
འབྲིང་བསྡུས་གསུམ། མཛངས་བླུན་ལ་སོགས་པ་རྒྱུན་དུ་གཟིགས་རྟོགས་མཛད་ཅིང་
རྒྱལ་སྲས་ཀྱི་སྤྱོད་པ་མཐའ་དག་ལ་སློབ་པར་མཛད། དཀོན་མཆོག་གི་རྫས་རང་དོན་དུ་
ཏིལ་གྱི་ཆ་ཤས་ཙམ་ཡང་སྤྱོད་པར་མི་མཛད་ཅིང་-，
 ། བསྙེན་རྫོགས་ཀྱི་སྐབས་སོགས་སུ་
སྐུ་གསུང་ཐུགས་རྟེན་ལ་སྙན་དར་བྱུང་བ་རྣམས་ལ་དོ་དམ་པ་དམིགས་བསལ་ཞིག་
བསྐོ་བར་མཛད་དེ་ལྷ་ཁང་གི་མཆོད་རྒྱུན་དུ་གཏོང་བར་མཛད། དཀྱིལ་འཁོར་གྱི་ལྷ་
དང་བླ་མ་དཔང་དུ་བཞག་སྟེ་སྡོམ་པ་བསྒྲགས་པ་དང་བཟུང་བའི་སྐབས་ནས་ཇི་ལྟར་
འབྱུང་བའི་དམ་ཚིག་རྣམས་ཀྱང་སྲུང་བ་གཙོ་བོར་མཛད་དེ། རིགས་ལྔ་སྤྱིའི་དམ་ཚིག་
དང་སོ་(༡༩༧བ)སོའི་དམ་ཚིག་རྣམས་ཉིན་ལན་གསུམ་དང༌། མཚན་ལན་གསུམ་
དུ་བསྔོ་བགྲང་མཛད་ནས་ཐུན་དྲུག་གི་རྣལ་འབྱོར་ཆག་མེད་དུ་མཛད། གཞན་ཡང་
དམ་ཚིག་གིས་རྫས། རྡོར་དྲིལ། ཌཱ་མ་རུ། ཀ་པཱ་ལ། ཚངས་སྐུད། ཁ་ཊཱ་ཀ།
རྣམ་བུམ་དང་། ལས་བུམ། མི་རུས་ཀྱི་བགྲང་འཕྲེང་། མི་རྐང་གླིང་བུ། རུས་པའི་རྒྱན་
དྲུག །རིན་པོ་ཆེའི་རྒྱན་བརྒྱད་ལ་སོགས་པ་རྣལ་འབྱོར་རོལ་བའི་དགའ་སྟོན་ནས་ཇི་
ལྟར་བཤད་པ་ལྟར་བཟོ་བཀོད་ཕུན་སུམ་ཚོགས་པ་གསར་བཟོ་མཛད་དེ་ནམ་ཡང་འབྲལ་
- 278 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
མེད་དུ་འཆང་བར་མཛད། གཞན་ཡང་ཡི་དམ་གྱི་བྲིས་སྐུ་དང་། རྒྱུད་ཀྱི་གླེགས་བམ་
སོགས་ཀྱང་འབྲལ་མེད་དུ་འཆང་ཞིང་སྔགས་ཀྱི་གསང་རྫས་རྣམས་གཞན་སུས་ཀྱང་
མཐོང་ཡུལ་དུ་འཇོག་པར་མི་མཛད། ཕྱོགས་གང་དུ་ཕེབས་ཀྱང་སྔགས་ཀྱི་གསང་
རྫས་དེ་རྣམས་དང་སྟོན་པའི་སྐུ་བརྙན་ལི་མ་གཅིག །རྗེ་བཙུན་བྱམས་མགོན་དང་།
སྒྲོལ་མའི་སྐུ་བརྙན་ལི་མ་རེ་ཇོ་བོ་རྗེ་དཔལ་ལྡན་ཨ་ཏི་ཤའི་སྐུ་བརྙན་ལྗོན་དམར་ལས་
གྲུབ་པ་གཅིག །སྔ་སོར་བཀྲས་ལྷུན་ནས་ཕེབས་སྐབས་རྗེ་རང་ཉིད་ཀྱི་གསོལ་བ་འདེབས་
རྟེན་དུ་ཕྱག་བསྟར་ནས་བཏབ་པའི་རྗེ་བཞད་པ་རྡོ་རྗེའི་སྐུ་སྨན་འདམ་ལས་གྲུབ་པ་
གཅིག ། བླ་མ་བྱམས་པ་རིན་པོ་ཆེའི་སྐུ་བརྙན་སྨན་འདམ་ལས་གྲུབ་པ་གཅིག །བླ་མ་
བྱམས་པ་རིན་པོ་ཆེའི་ཕྱག་(༡༩༨ན)བྲིས་ཀྱི་སྟོན་པའི་སྐུ་བརྙན་བྲིས་ཐང་གཅིག །རྗེ་
ཙོང་ཁ་པ་ཆེན་པོའི་སྐུ་བརྙན་བྲིས་ཐང་གཅིག །གསུང་རྟེན་ཤེར་ཕྱིན་སྟོང་ཕྲག་བརྒྱད་པ།
མདོ་སྡེ་མཛངས་བླུན། ཉན་ས། བྱང་ས། མདོ་སྡེ་རྒྱན། བསླབ་སྤྱོད་གཉིས།
སྐྱེས་ཚོམས་གཉིས། རྒྱན་འཇུག་གཉིས། རྣམ་འགྲེལ་རྩ་བ། འདུལ་བ་མདོ་རྩ།
བྱང་ཆུབ་ལམ་རིམ་ཆེན་མོ། སྔགས་རིམ་ཆེན་མོ། རིམ་ལྔ་གསལ་སྒྲོན། འདུལ་བའི་
གླེང་འབུམ་ཆེན་མོ་རྣམས་དང་། གཞན་ཡང་བྱང་ཆུབ་ལམ་སྒྲོན། བཀའ་གདམས་ནོར་
བུའི་འཕྲེང་བ་སོགས་ཉེར་མཁོ་ཕྱོགས་སྡེབས་ཀྱི་གླེགས་བམ་པོད་བཅུ་སྐོར་རྣམས་
དང༌། ཐུགས་རྟེན་བླ་མ་བྱམས་པ་རིན་པོ་ཆེ་དང་། གྲུབ་དབང་བློ་བཟང་རྣམ་རྒྱལ། ཁྲི་
ཆེན་ནམ་མཁའ་བཟང་རྣམས་ཀྱི་སྐུ་གདུང་ནང་བཞུགས་སུ་ཡོད་པའི་བྱང་ཆུབ་མཆོད་
རྟེན་ཙན་དན་དཀར་པོ་ལས་གྲུབ་པ་གཅིག་རྣམས་འབྲལ་མེད་དུ་བསྣམས། གང་དུ་
བཞུགས་སར་རྟེན་དེ་རྣམས་བསྒྲིགས་ཏེ་མཆོད་པ་བཟང་པོ་འབུལ། སྟོན་པའི་སྐུ་དེ་ནི་
ཕྱོགས་ཕེབས་ཀྱི་སྐབས་མགུལ་དུ་བཞེས་ཞིང་གསང་ཆབ་འདོར་བའི་ཚེ་གྲིབ་འོངས་
-29 -

རྒྱལ་དབང་འཇམ་དཔལ་རྒྱ་མཚོས་མཛད།
གསུང་སྟེ་སྟོན་པའི་སྐུ་དང་ཆབ་རིལ་གཉིས་གཙང་སར་འཇོག་པར་མཛད། སྡོམ་པ་
གསུམ་གྱི་བཅས་པ་དང་འགལ་བའི་ཉེས་ལྟུང་རགས་པ་རྣམས་ཀྱིས་ནི་མནལ་ལམ་དུ་
ཡང་གོས་པ་མི་སྲིད་ཅིང། རྒྱ་ལ་ཉེས་པ་ཕྲ་(༡༩༨བ)མོ་དག་གིས་གོས་པ་བྱུང་ཡང་རྟེན་
དེ་རྣམས་ཀྱི་དྲུང་དུ་སོ་སོའི་ཕྱིར་བཅོས་ཀྱིས་དག་པར་མཛད་དེ་ཉེས་ལྟུང་དང་ཞག་ཏུ་
མི་འགྲོགས། རྒྱུན་དུ་ལམ་ཐུན་མོང་བ་དང་ཐུན་མོང་མ་ཡིན་པ་གསང་བདེ་འཇིགས་
གསུམ་གྱི་བསྐྱེད་རྫོགས་ཀྱི་ཉམས་བཞེས་ལ་ཐུན་བཞིར་བཅད་དེ་བསྒོམ་པར་མཛད་
ཅིང་། ཐུན་མཚམས་རྣམས་སུ་གསང་བ་འདུས་པའི་རྒྱུད་ཕྱི་མ་དང་བཅས་པ། བདེ་
མཆོག་རྩ་རྒྱུད། འཇམ་དཔལ་མཚན་བརྗོད། དུས་འཁོར་གྱི་རྒྱུད། ཐུབ་པའི་དབང་པོ།
བྱམས་འཇམ་དབྱངས། རྣམ་རྒྱལ་མ་རྣམས་ཀྱི་བསྟོད་ཆེན། དཔལ་ལྡན་ས་གསུམ་
མ། ལམ་རིམ་དང་བློ་སྦྱོང་གི་རྩ་ཚིག །རྒྱན་འཇུག་གཉིས། སྤྱོད་འཇུག །
གཞན་ཡང་གདུགས་དཀར། ཚེ་དཔག་མེད། རྣམ་འཇོམས་སྒྲོལ་མ་དཀར་ལྗང་།
རྣམ་སྣང་མངོན་བྱང་། ཀུན་རིག་རྣམས་ཀྱི་བཟླས་སྒོམ། ཐུན་ཐ་མར་བླ་མ་མཆོད་པའི་
ཆོ་ག་དང་ཕྱག་ཆེན་རྩ་བ། ཆོས་སྲུང་སྤྱིའི་གཏོར་འབུལ་དང་། གཅོད་ཀྱི་ཉམས་བཞེས།
ཞབས་འཆག་གི་སྐབས་ལྟུང་བཤགས་གང་འགྲོ་རེ་བཅས་ཉིན་ལྟར་ཞལ་འདོན་དུ་ཆག་
མེད་དང་། ཡན་ལག་བདུན་པ་དང་ཐུན་དྲུག་གི་རྣལ་འབྱོར་གཉིས་ནི་དུས་སྐབས་
ཐམས་ཅད་དུ་ཞལ་འདོན་གྱི་གཙོ་བོ། ལམ་རིམ་ཆེན་མོ་དང་། མཁས་གྲུབ་རྗེས་མཛད་
པའི་དུས་འཁོར་ཊིཀ་ཆེན་གཉིས་ནས་ཀྱང་གང་འགྲོ་རེ་ཞལ་འདོན་(༡༩༩ན)དུ་མཛད།
དྲུང་དུ་ལོ་མང་བསྟེན་ཀྱང་ཤིན་ཏུ་སྒམ་པས་ཐུགས་ཀྱི་འཁྱེར་སོ་རྟོགས་དཀའ་རུ་འགྲོ་
བ་ལས་འདྲིས་ནས་དགོངས་པ་ལོན་དུ་འགྲོ་གི་མེད། རྗེ་བླ་མ་རང་ཉིད་ཀྱིས་སྡོམ་པ་
གསུམ་གྱི་བཅས་མཚམས་ཕྲ་ཞིང་ཞིབ་པ་རྣམས་སྤྱན་གྱི་འབྲས་བུ་ལྟར་བསྲུང་བར་
- 280 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
མཛད་པས་སྐུའི་གམ་དུ་ཉེ་བར་གནས་པ་རྣམས་དང་། རྗེས་སུ་སློབ་པ་ཐམས་ཅད་
ཀྱང་བླ་མ་ཉིད་ཀྱི་རྣམ་ཐར་ལྟར་སྡོམ་པ་འོག་མ་གཉིས་ཀྱི་བཅས་ཁྲིམས་རྣམ་པར་དག་
ཅིང་། གསང་སྔགས་ཀྱི་དམ་ཚིག་གཙང་བ་གཞི་ལ་བཞག་ནས་མདོ་སྔགས་ཀྱི་ལམ་
ཡོངས་སུ་རྫོགས་པ་ལ་སློབ་པ་ཤ་སྟག་བྱུང་། གཞན་ཡང་རྗེ་འདིའི་ཞབས་དྲུང་ནས་རབ་
བྱུང་བསྙེན་རྫོགས་ཀྱི་བསླབ་པ་ནོད་པ་ཁྲི་ཕྲག་བརྒལ་ཙམ་བྱུང་སྣང་སྟེ། དེ་དག་ལས་
ཚུལ་ཁྲིམས་ཉམས་པ་འདི་ལྟ་བུ་ཞིག་ཡོད་ཅེས་བདག་ལ་ནི་གླེང་དུ་མེད་དོ། །
གཞན་ཡང་བདག་ཅག་གི་བླ་མ་དམ་པ་འདི་ནི། སྐལ་བ་དང་ལྡན་པའི་གདུལ་
བྱ་གཞན་ལ་ཆོས་ཀྱི་སྦྱིན་པ་མཛད་པའི་ཚེ་ སྟོན་པ་ཐུགས་རྗེ་ཅན་གྱི་རྣམ་ཐར་དང་
མཐུན་པར་གང་དུ་ཆོས་འཆད་པའི་གནས་དག་བྱི་དོར་མཛད་ནས་བྱིན་གྱིས་བརླབས།
ཆོས་ལ་གུས་པས་ཆོས་ཀྱི་ཁྲི་ཆེན་པོ་ལ་ལན་གསུམ་ཕྱག་མཛད་དེ་དེའི་སྟེང་དུ་ཞབས་
ཀྱི་པདྨོ་མངོན་པར་བཀོད། བག་མེད་པའི་ཚུལ་ལས་ཟློག་པའི་(༡༩༩བ)སྐུ་དྲང་པོར་
བསྲངས། གསེར་བཙོ་མའི་དཔལ་འཕྲོག་པའི་མདངས་ཅན་གྱི་ཞལ་གྱི་དཀྱིལ་འཁོར་
དང་ལྡན་པས་འགྲོ་བ་སུ་ཞིག་གིས་མཐོང་ཡང་མི་མཐུན་པ་མེད་ཅིང་ཉོན་མོངས་པའི་
གདུང་བ་སེལ་ནུས་པ། གདུལ་བྱ་དག་གི་ལང་ཚོ་དང་། རིགས་རུས་དང་། མཁས་པར་
རློམས་པའི་དྲེགས་པ་བཅོམས་ཏེ་སྣང་རུང་དུ་མཛད་ནས། ཚངས་པའི་ང་རོ་ཟིལ་གྱིས་
གནོན་པའི་གསུང་དབྱངས་སྙན་ཞིང་འཇམ་ལ་དག་ཅིང་དྲི་མ་མེད་པ། ཐོས་ན་ཡིད་དུ་
འོང་ ཞིང་ སྙིང་ ཚིམ་ པས་ ལུས་ སེམས་ ལ་ དགའ་ བདེའི་ དཔལ་ སྟེར་བ། རྒྱུན་ཆགས་
ཤིང་འབྲེལ་ལ་ཚིག་གི་ཟུར་ཕྱིན་པ། ཟློས་པའི་སྐྱོན་མེད་པ། ཉེ་བ་རྣམས་ལ་ཧ་ཅང་མི་
ཆེ་ཞིང་། 
རིང་བར་གནས་པ་རྣམས་ལ་མི་ཆུང་བས་འཚམ་པ་སོགས་རྣ་བར་དཔལ་སྟེར་
བའི་ཡན་ལག་དྲུག་ཅུ་དང་ལྡན་པའི་གསུང་གིས་ཕས་རྒོལ་གྱི་སྤོབས་པ་འཕྲོག་ཅིང་
- 281 -

རྒྱལ་དབང་འཇམ་དཔལ་རྒྱ་མཚོས་མཛད། །
བདུད་ཀྱི་སྙིང་ལ་ཟུག་རྔུ་སྟེར་བ། སྐལ་བ་དང་ལྡན་པ་རྣམས་ལ་བློ་གྲོས་ཀྱི་སྣང་བ་
བསྐྱེད་པའི་དབྱངས་དང་ལྡན་ཞིང་། ཐུགས་སྙིང་ རྗེའི་གཞན་དབང་མཐུག་པོས་རང་
ཉིད་མཁས་པར་རློམས་པའི་དྲེགས་པ་དང་། ཟང་ཟིང་གི་འདུ་འགོད་ལྷུར་ལེན་པའི
སྲེད་པ་དང༌། དཔེ་མཁྱུད་དང༌། ཕྱོགས་ལྷུང་གི་དྲི་མ་བཅོམས་ཏེ་གཞལ་དཀའ་བའི་
དྲིན་གྱིས་བསྐྱངས་པའི་འགྲོ་བ་འདི་དག་འཁོར་བ་དང་ངན་སོང་གི་སྡུག་བསྔལ་(༢༠༠ན
ལས་གྲོལ་ཏེ་ཐར་པ་དང་ཐམས་ཅད་མཁྱེན་པའི་གོ་འཕང་ལ་འཁོད་ན་ཅི་མ་རུང་སྙམ་
པ་དང་། དེ་དག་འབྱུང་བའི་གཞི་བསྟན་པ་རིན་པོ་ཆེ་འཇིག་རྟེན་དུ་ཡུན་རིང་དུ་གནས་
ན་ཅི་མ་རུང་སྙམ་པ་དང༌། དེ་དག་འཛིན་ཅིང་སྤེལ་བའི་ཁུར་བདག་གིས་བླང་བར་
བགྱིའོ་སྙམ་པའི་འཕེན་པ་དང་བཅས་པས་གང་དང་གང་འཆད་པ་དེ་དང་དེ་ལ་རྒྱལ་
བའི་བཀའ་དང་། ཤིང་རྟ་ཆེན་པོའི་གཞུང་དང་། བླ་མ་དམ་པའི་མན་ངག་རྣམས་འཕའ་
ཁ་སྦྱར་ཏེ་མི་འཇིགས་པ་བཞིའི་གདེངས་དང་ལྡན་པའི་སྒོ་ནས་ཇི་ལྟར་འཆད་པའི་ཚེ། ས་
བཅད་ཙམ་ཁོང་དུ་ཆུད་པས་ཀྱང་བརྗོད་བྱ་རྣམས་རྟོགས་ནུས་པ། གོ་བདེ་ཞིང་གཟུང་ས་
ལ་ཆོད་ཆེ་བ་དང་། རྒྱས་བཤད་ཀྱིས་བརྗོད་བྱ་སོ་སོའི་མཚམས་མ་འཕྱུགས་ཤིང་དོན་
མ་འཐོར་བ་དང༌། དགོངས་པ་ལེན་བདེ་ལ་གནད་འགག་དང་སྦྱར་ནས་གསུངས་པས་
བློ་བསྐྱེད་ཆེ་ཞིང་མི་བརྗོད་པ་དང་། དགོས་སར་བཤད་པ་རྒྱ་ཆེ་ཞིང་མི་དགོས་སར་
འདུམས་ བདེ་བ་དང་། རྟོགས་དཀའ་བའི་གནས་ལ་གཏིང་ཕྱིན་པ་དང་། མྱུར་བུལ་དང༌།
གོང་འོག་འཆོལ་བའི་སྐྱོན་དང་བྲལ་བ་དང་། གཞན་གྱི་ཆོས་ལ་སྨད་ཅིང་སྐྱོན་འཚོལ་བ་
སོགས་སྤངས་ཏེ། ཇི་ལྟར་སྐབས་སུ་བབས་པ་རྣམས་འཆད་ཅིང་མ་བབས་པ་མི་འཆད་
པས་ན་ཆོས་འཆད་པའི་སྐྱོན་དང་བྲལ་ཞིང་ཡོན་(༢༠༠བ)ཏན་ཀུན་དང་ལྡན་པའོ། ། །
དེ་དག་གི་སྐབས་ཀྱང་པཎ་ཆེན་བློ་བཟང་ཡེ་ཤེས་ཀྱིས། དབུས་གཙང་མངའ་
- 282 -

ས་ག :ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
རིས་བར་གྱི་གྲུབ་པའི་མཐའ། །ཀུན་ཀྱང་རྒྱལ་བསྟན་ཁོ་ན་ཡིན་པས་ན། ཕྱོགས་ལྷུང་
གདོན་གྱིས་སྡང་ཞུགས་མི་མཛད་ པར། །དག་སྣང་ནོར་བུའི་འོད་ཀྱིས་ཁྱབ་ན་ལེགས། །
ཞེས་གསུངས་པ་འདྲེན་པར་མཛད་དེ། རང་རེ་རྣམས་སྤྱིར་ལུས་ཅན་ཀུན་དང༌། སྒོས་
ཆོས་བྱེད་ཡོངས་ལ་དག་སྣང་འབྱོངས་པ་ཞིག་གཙོ་བོར་བྱ་དགོས། མི་འགའ་ཞིག་རང་
གི་ཉམས་ལེན་གྱི་ཐད་ནས་སློང་མོ་བའི་ཕྱེ་ལྟར་གང་ལའང་མཛུབ་མོ་འཛུགས་རྒྱུ་མེད་
པའི་དཀར་དམར་ཁྲ་གསུམ་འཛོམས་པ་ཞིག་བྱས། དག་སྣང་གི་ཐད་ནས་རང་གི་
ཉམས་སུ་བླང་བྱ་ལའང་ཡིད་མི་ཆེས་པ་ལྟ་བུ་འདི་འདྲ་བྱེད་མི་ཉན། ཉམས་ལེན་གྱི་
དོན་རྡོ་ མ་འཕྱུགས་པ་ཞིག་དང་། དག་སྣང་གིས་ཕྱོགས་རིས་སུ་མ་ཆད་པ་ཞིག་བྱ་
དགོས། དེ་ཡང་མགོན་པོ་བྱམས་པས། གང་དང་གང་ལ་གང་དང་ནི། །གང་ཚེ་བྱ་བ་
ཕན་གྱུར་བ། །དེ་དང་དེ་ལ་དེར་སྣང་ངོ་། །ཞེས་རྒྱལ་བ་སྲས་བཅས་རྣམས་ཀྱིས་གདུལ་
བྱའི་དོན་དུ་ལྷ་དང་། ཀླུ་དང་། དགེ་སྦྱོང་དང་། དེ་ལ་ཕན་པར་འགྱུར་ན་ཤ་ཟ་མི་སྡུག་
པ་ལྟ་བུར་ཡང་སྤྲུལ་ནས་སེམས་ཅན་གྱི་དོན་མཛད་པར་གསུངས་པ་རྣམས་ལ་ངེས་
ཤེས་དྲངས་ཏེ། ཆོས་མཛད་ཀྱི་སྐྱེ་བོ་ཡིན་ཕྱིན་(༢༠༡ན) ཆ་ལུགས་ཇི་འདྲར་སྣང་ཡང་།
འདི་ནི་བདག་ཉིད་འཁོར་བ་དང་ངན་སོང་ལས་འདོན་པའི་གྲོགས་ཀྱི་མཆོག་དགེ་འདུན་
དཀོན་མཆོག་གོ་སྙམ་དུ་བསམ་དགོས། དེར་མ་ཟད་རང་གིས་ཚུལ་མ་ཡིན་པའི་བྱ་བ་
ཞིག་ལ་ཞུགས་པ་ན། ཁྱིམ་པ་རྒས་འཁོགས་ཤིག་གིས། ཁྱེད་ཀྱི་དབུ་ལ་སངས་རྒྱས་
ཀྱིས་སྐྲ་གྲི་བཞག་པས་དེ་ལྟར་མཛད་པར་རིགས་སམ་ཟེར་ན། རྒན་པོ་དེ་ཡང་སངས་
རྒྱས་ཀྱི་སྤྲུལ་པར་བལྟ་དགོས་པ་ཡིན། བཀའ་གདམས་གོང་མའི་དུས་སུ་བཙུན་གཟུགས་
ཤིག་གིས་ལྷམ་དང་ཤོཀྐ་ལི་མཉམ་དུ་ཁྱེར་བ་ན། རྒན་མོ་ཞིག་གིས། དགེ་སློང་ལགས།
སངས་རྒྱས་ཀྱི་བཀའ་དང་ལྷམ་མཉམ་དུ་འཁྱེར་རུང་ངམ་བྱས་པས། སངས་རྒྱས་ཨ་ཕོ་
- 283 -

རྒྱལ་དབང་འཇམ་དཔལ་རྒྱ་མཚོས་མཛད།
ལ་མ་གྲུབ་ཅེས་ཟེར་ནས་སེ་གོལ་ཞིག་གཏོག་ཏེ་ཕྱིན་པ་རེད། དེ་འདྲ་བྱས་ཏེ་རང་ཉིད་
ངན་འགྲོར་མངོན་སུམ་དུ་མཆོང་རྒྱུ་ཡིན་ན་ཅི་ཤེས། དེ་མིན་དབུས་གཙང་མངའ་རིས་
སོགས་ ཀྱི་གྲུབ་པའི་མཐའ་ ཕལ་ཆེར་ སེམས་ཅན་རྣམས་ངན་འགྲོ་ལས་ རིམ་ གྱིས་
དྲངས་ཏེ། འབྲས་བུ་སངས་རྒྱས་ཀྱི་གོ་འཕང་ལ་འགོད་པའི་ཐབས་ཤ་སྟག་ཡིན། དེས་
ན་རང་ལུགས་འདི་བདེན་གྱིས། ཆོས་བྱེད་གཞན་གྱི་གྲུབ་མཐའ་ནི་མ་རུངས་པའོ། །དེ་
འཛིན་པའི་སྐྱེས་བུ་ནི་གཏི་མུག་པའོ། །ཞེས་སྨོད་པ་ནི་མདོ་ལས་གསུངས་པའི་ཆོས་
སྤོང་གི་(༢༠༡བ)ལས་འབྲས་བུ་སྡུག་བསྔལ་མི་བཟད་པ་འབྱིན་པའི་རྒྱུ་གྲུང་པོ་ཡིན་
པས་སྲོག་གི་ཕྱིར་ཡང་དེ་ལྟ་བུའི་ལས་ལ་འཇུག་མི་ཉན་གསུངས་ཏེ་གཞན་ལ་དག་སྣང་
སྦྱོང་བའི་སྒོར་འདི་དཔེ་དང་གཏན་ཚིག་དུ་མའི་སྒོ་ནས་གལ་བོ་ཆེར་གསུང་བར་མཛད་
དོ། །དེ་ལྟ་བུའི་ཡོན་ཏན་དང་ལྡན་པས་ཆོས་འཆད་པའི་སྐབས་ཕྱག་ལེན་ཀྱང་འདི་
ལྟར་མཛད་དེ། འདུལ་བའི་ཆོས་གང་གནང་ཡང་རྒྱུན་ཆགས་གསུམ་པ་ཚང་བ་ངེས་
ཅན་དུ་མཛད་ཅིང་། དེ་ཡང་བཅོམ་ལྡན་འདས་དེ་བཞིན་གཤེགས་པ། ཞེས་པ་ནས།
གསུམ་ལ་རྟག་ཏུ་གུས་ཕྱག་འཚལ། ཞེས་བརྗོད་པ་ཕྱག་འཚལ་བའི་རྒྱུད་དང་། འདུལ་
བའི་ཆོས་གང་གནང་བ་ཉིད་མདོ་འདོམ་པའི་རྒྱུད་དང་། དེའི་རྗེས་སུ་སོ་སོར་ཐར་པ་
བཏོན་པ་ཡིས། །ཞེས་སོགས་བརྗོད་པ་བསྔོ་བའི་རྒྱུད་དེ་ཆོས་ཐུན་རེ་རེ་ནས་དེ་གསུམ་
ཚང་བ་ངེས་ཅན་དུ་མཛད། གཞན་ཡང་ལམ་རིམ་དང་ཕྱག་ཆེན་ལ་སོགས་པའི་འཁྲིད་
བཀའ་དང་། ཤེར་ཕྱིན་གྱི་མདོ་དང་། རྒྱན་འཇུག་གཉིས་ལ་སོགས་པའི་གཞུང་བཤད་
གང་གནང་ཡང་དེ་དང་དེའི་རྒྱུད་རིམ་གསོལ་འདེབས་ཆོས་ཐུན་རེ་རེ་བཞིན་གྱི་སྔོན་དུ་
བསྐྱེད་རྫོགས་ཀྱི་འཁྲིད་དང་རྒྱུད་ཀྱི་བཤད་པ་མཛད་པའི་ཚེ་རྡོར་
འདོན་པར་མཛད། 
སེམས་སྒོམ་བཟླས་དང་ཡི་དམ་གང་ཡིན་པ་དེའི་གཏོར་འབུལ། ཆོས་རྒྱལ་གྱི་གཏོར་
• 284 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
འབུལ་རྣམས་(༢༠༢ན)སྔོན་དུ་འགྲོ་བའི་རྒྱུད་རིམ་གསོལ་འདེབས་སྔར་བཞིན་དང་།
བླ་མ་རྒྱུད་མཆོད་ལ་སོགས་པ་ཡང་ཕྱག་ལེན་བཞིན་མཛད། མདོ་སྔགས་ཀྱི་ཆོས་གང་
གནང་ཡང་དེ་ཐམས་ཅད་ ཀྱི་མགོར་ཤེར་སྙིང་དང་སེང་གདོང་མའི་སྒོ་ནས་བདུད་
བཟློག་དང་། མཇུག་ཏུ་དེར་ནི་རིང་འབད་མའི་སྒོ་ནས་བསྟན་པ་རྒྱས་པའི་ཐུགས་སྨོན་
གྱི་མཚམས་སྦྱོར་ཡང་ གནད་སྨིན་མཛད། གཞན་ཡང་ རྗེ་འདི་ཉིད་ནི་སྦྱིན་ པའི་མི་
མཐུན་ཕྱོགས་ཕྱི་ནང་གི་དངོས་པོ་ལ་སྲེད་པ་དང་། བདོག་པ་ཐམས་ཅད་གཏོང་བ་ལ་
སེར་སྣའི་དྲ་བ་རྣམ་པར་བཅད་པ་ཡིན་ཏེ། སྐུ་གཞོན་ནུའི་དུས་ནས་ལོངས་སྤྱོད་རྣམས་
བདུད་ཀྱི་བྱིན་རླབས་སུ་གཟིགས་ཏེ། རྣལ་འབྱོར་གྱི་དབང་ཕྱུག་མི་ལ་རས་ཆེན་ལྟར་
འདོད་ཆུང་ཆོག་ཤེས་ཀྱིས་གནས་པ་ཞིག་ཡིན་ཀྱང་། གང་ཞིག་ཆོས་བཞིན་དུ་སྤྱོད་པ་
དག་ལ་ནི་མཁོ་དགུའི་ཡོ་བྱད་རྣམས་འབད་མེད་དུ་འབྱུང་བ་རྟེན་འབྲེལ་གྱི་ཆོས་ཉིད་
ཡིན་པས་ཕྱིས་ནས་འཕྲིན་ལས་ཇེ་རྒྱས་ཀྱིས་དངོས་པོ་མང་དུ་འབུལ་མཁན་བྱུང་བ་
དག་ལ་དེ་དག་གི་ཚོགས་རྫོགས་པའི་སླད་དུ་སྐབས་དེར་མཉེས་མཉེས་ཙམ་ལས།
སྐད་ཅིག་གཉིས་པ་ནས་དངོས་པོ་དེ་དག་ལ་གཟིགས་པ་ཙམ་གྱིས་གཏིང་ནས་ཞེན་
ལོག་མཛད་ཅིང་ཕྱག་རེག་པ་ཙམ་ཡང་མི་མཛད། འོན་ཀྱང་ཤི་གསོན་གྱི་ཆེད་དུ་རེ་བ་
བྱས་པའི་རྫས་རྣམས་ཆུད་(༢༠༢བ)གཟོན་ན་མི་རུང་ཞེས་གསུངས་ཏེ་དཀོན་མཆོག་གི་
མཆོད་རྒྱུན་ཁོ་ན་མ་གཏོགས་ཚོང་ཁེ་སྤོགས་དང༌། སྡེ་དཔོན་སྦྱིན་བདག་གི་ངོ་འཛིན་དུ་
ཏིལ་གྱི་ཆ་ཤས་ཙམ་ཡང་གཏོང་བར་མི་མཛད་དོ། །
• 285 -

རྒྱལ་དབང་འཇམ་དང་ལ་རྒྱ་མཚོས་མཛད།
བཀའ་གདམས་སྐུ་མཆེད་གསུམ་ཀའི་རྣམ་ཐར་དང་
མཐུན་པར་བསྟན་པའི་བྱ་བ་བྱས་ཚུལ།
དེ་ཡང་བཀའ་གདམས་སྐུ་མཆེད་གསུམ་དད་རྫས་ཆོས་ཕྱོགས་སུ་གཏོང་བ་
ལ་རྣམ་ཐར་མི་མཐུན་ཏེ། པོ་ཏོ་བའི་ཞལ་ནས། ལ་ལས་དད་རྫས་མཁར་དུ་བརྩིག །
ལ་ལས་དད་རྫས་མེ་ལ་བསྲེག །ཁོ་བ་ནི་དཀོན་མཆོག་སོ་ཅན་འདི་ཁོ་ན། །དགེ་འདུན་
སོ་ཅན་འདི་ཁོ་ན། །ཞེས་གསུངས་པ་ལྟར། དགེ་བཤེས་སྤྱན་སྔ་བས་ནི་བསྟན་པ་གནས་
པའི་གཞི་གནས་གཞི་བརྩིགས་པ་འདི་ཡིན་གསུངས་ཏེ། དད་རྫས་རྣམས་གཙུག་ལག་
ཁང་དང་རྟེན་བཞེང་བ་གཙོ་བོར་མཛད། ཕུ་ཆུང་བས་ནི་དཀོན་མཆོག་ལ་མཆོད་པ་ཁོ་
ན་གཙོ་བོར་མཛད། པོ་ཏོ་བས་ནི་དགེ་འདུན་ལ་བསྙེན་བཀུར་ཁོ་ན་གཙོ་བོར་མཛད་པ་
ཡིན། བདག་ཉིད་ཆེན་པོ་འདིས་ནི་བསྟན་པ་འཕེལ་རྒྱས་ཁོ་ནའི་ཆེད་དུ་བཀའ་གདམས་
སྐུ་མཆེད་གསུམ་ཀའི་རྣམ་ཐར་བདག་གིར་བཞེས་ཏེ། དགུང་ལོ་ཞེ་བཞི་པ་མེ་བྱི་ལ་
སྐྱིད་གྲོང་བཀྲ་ཤིས་བསམ་གཏན་གླིང་གི་གཙུག་ལག་ཁང་རྟེན་དང་བརྟེན་པར་བཅས་
པ་གསར་བཞེང་མཛད། ཞེ་བདུན་པ་ས་ཡོས་ལོ་ལ་དགའ་ལྡན་ཕུག་པོ་ཆེར་ཞིག་བཟོ་
དང་བྲག་ཁང་ཐེག་ཆེན་གླིང་གི་གཙུག་ལག་ཁང་རྟེན་དང་བརྟེན་པར་བཅས་པ་(༢༠ ༣ན）
གསར་བཞེང་མཛད། ང་ལྔ་པ་མེ་ཕག་ལོ་བཀྲ་ཤིས་བསམ་གཏན་གླིང་གི་ཆོས་གྲྭ་ཆེན་
མོ་རྟེན་དང་བརྟེན་པར་བཅས་པ་གསར་བཞེང་མཛད། རེ་ལྔ་པ་མེ་བྱ་ལོ་ཆོས་སྡིངས་
ཁྲིམས་ལྡན་གླིང་གི་གཙུག་ལག་ཁང་རྟེན་དང་བརྟེན་པར་བཅས་པ་གསར་བཞེང་མཛད།
དོན་དྲུག་པ་ས་སྤྲེ་ལོ་སྡིག་ཅན་གོར་ཥ་བས་སྐྱིད་གྲོང་བསམ་གཏན་གླིང་སྒྲུབ་སྡེ་ལེ་ལག་
• 286 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ། །
གི་སྐུ་གསུང་ཐུགས་རྟེན། ཕྱི་ནོར་ནང་རྫ་ས་ཚང་མ་བཅོམས་ཀྱང་དགྲ་ཡུལ་དུ་དགྲ་
མཁར་ལྟར་སླར་ཡང་ཞྭ་སེར་གྱི་བསྟན་པ་ས་མཐར་དར་རྒྱས་འབྱུང་བའི་ཆེད་སྒྲུབ་སྡེ་
ལེ་ལག་གི་རྟེན་བརྟེན་པར་བཅས་པ་ཐམས་ཅད་ལ་ཞིག་བཟོ་དང་། སྤོང་བ་པའི་སྡེ་
ཆགས་པ་ལ་ཉེ་བར་མཁོ་བའི་མཐུན་རྐྱེན་རྣམས་སྔར་ལྟར་གསར་བཞེང་མཛད་དེ་སྒྲུབ་
གནས་དར་རྒྱས་ཆེ་བར་བཞུགས། དོན་བརྒྱད་པ་ལྕགས་ཁྱི་ལོ་བདག་ཉིད་ནས་དོ་ཁུར་
བགྱིས་ཏེ་ རྗེ་འདིའི་བཞུགས་གནས་ཀྱི་གཙུག་ལག་ཁང་དང༌། སྤོང་བ་པའི་སྤྱིལ་པོ་
རྣམས་གསར་བཞེང་བགྱིས་པར་རྗེ་འདི་ནས་ཀྱང་སྤོང་བ་རྣམས་བསམ་གཏན་འཕེལ་
བའི་ཕྱིར་ལྕགས་རི་ཕྱི་ནང་དང་། བཙུགས་ཤིང་གི་ར་བ་རིམ་པ་ལྔ་ཙམ་གསར་འཛུགས་
ཀྱི་ཐུགས་ཁུར་བཞེས་པས་དགེ་བཤེས་སྤྱན་སྔ་བའི་རྣམ་ཐར་བདག་གིར་མཛད་པ་ཡིན།
སྐུ་གཞོན་ནུ་ཉིད་ནས་དཀོན་མཆོག་གི་མཆོད་པ་ལ་ཤིན་ཏུ་བརྩོན་པར་(༢༠༣ བ)མཛད་
དེ། བྱིས་པའི་དུས་ཉིད་ནས་རྩེ་བའི་ཚུལ་ཡང་ལྷ་ཁང་བརྩིག་པ་དང་། མཆོད་པ་འབུལ་
བའི་རྣམ་པ་མཛད་ཅིང་། གྲྭ་སར་བཞུགས་སྐབས་སྔ་ཇ་ཚ་རྟིང་མའི་ཚོགས་གསེང་ཐུང་
ངུ་དེའི་རིང་ལའང་གནས་ཁང་བྱི་དོར་དང་། ཡོན་ཆབ་དང་། ཡན་ལག་བདུན་པ་
མཎྜལ་དང་བཅས་པ་འབུམ་ཐུབ་པར་མཛད་ཅིང་། དེ་ལྟ་བུ་ཉིན་རེར་ལན་དྲུག་རེ་ཉུང་
མཐར་མཛད་པ་ཡིན། ཕུག་པོ་ཆེར་བླ་མ་གྲུབ་པའི་དབང་ཕྱུག་གི་སྐུ་མདུན་དུ་བཞུགས་
སྐབས་དགེ་འདུན་གྱི་ལས་ལ་ཤིན་ཏུ་ཞུན་པས་སྤྱི་པ་ལན་མང་དུ་མཛད་དགོས་པ་བྱུང་
ཞིང་། དེ་དག་གི་ཚེ་བླ་མའི་གཟིམས་ཆུང་དང་། འདུ་ཁང་གི་ཡོན་ཆབ་རྣམས་ཉིན་རེར་
ལན་དྲུག་རེ་འབུལ་བར་མཛད། གཞན་ཡང་གཙུག་ལག་ཁང་དང་དགོན་པའི་གླིང་ཚང་
མར་ཕྱག་དར་དང་སྤྱི་སྒོས་ཀྱི་ཆབ་ཁང་ཆུས་བཤལ་བ་སོགས་རྗེ་རང་ཉིད་ཀྱིས་ལྕོགས་
པར་མཛད། དགེ་འདུན་གྱི་ཇ་ཐུན་རྣམས་ཀྱང་སླ་ཆོས་སུ་མ་སོང་བར་ལག་འབྲས་ཐོན་
- 287

རྒྱལ་དབང་འཇམ་དཔལ་རྒྱ་མཚོས་མཛད།
པར་མཛད་ པས་རྒྱུ་ དམན་ པ་ལ་ ཇ་ཐུག་འདི་བས་ཞིམ་པ་མ་བྱུང་ཞེས་དགེ་འདུན་
རྣམས་ ཀྱང་ཤིན་ཏུ་མཉེས། བླ་ མ་གྲུབ་པའི་དབང་ཕྱུག་གིས་དགེ་འདུན་གྱི་རྫས་ལ་
གཏོང་ཕོད་ཆེ་མདོག་ཁ་མོད་དེ་མ་རབས་ངན་པ་ལས་འབྲས་མི་ཤེས་པའི་སྤྱོད་ཚུལ་
ཡིན། ད་ལྟ་ང་ལ་མི་ཚོས་དག་སྣང་བྱེད་པ་འདྲ་ཞིག་སླར་ཨེ་(༢༠༤ན) ཡོང་མི་ཤེས།
དེ་བས་ད་ལྟ་འཚམ་འཚམ་པ་བྱས་ནས་རེ་ཞིག་རྒྱུན་ཇ་འདི་མ་ཚད་ཙམ་རེ་བྱས་ཏེ་
བསྟན་པའི་རྒྱུན་ལ་ཕན་པ་བྱེད་དགོས་གསུངས་པ་ལྟར། རྩིས་གཞི་ལྟར་བྱས་ནས་ཚོགས་
བཐེངས་གཅིག་ལ་མི་གཅིག་མེད་པ་བྱུང་ཡང་ཇ་ མར་ནས་མི་ སྐལ་ གཅིག་ ཕྲི་སྟེ་ རྒྱུན་
གཏོང་གི་ཐོག་ཏུ་ཕན་པར་མཛད། རང་ཉིད་དགེ་འདུན་གྱི་ལས་བྱེད་པར་རློམས་ཏེ་དགེ་
འདུན་ལས་ལྷག་པ་ཇ་ཐིགས་པ་གཅིག་ཙམ་ཡང་སྒེར་དུ་མི་བཞེས། དཀར་དུ་བཞུགས་
སྐབས་ཡོན་ཆབ་འབུལ་སྣོད་ཀྱི་ཏིང་མེད་པར་རྗེ་རང་གི་མཆོད་ཞལ་དང་། གཏོར་
གཞོང་རྣམས་སུ་འབུལ་བར་མཛད། གཞན་ གྱི་ གསོལ་ ཞིབ་སོགས་བཟའ་བཏུང་ཅི་
འབུལ་མཁན་བྱུང་ཡང་དེ་ཕྱེད་དུ་བཏང་བའི་བཟང་ས་ནས་དཀོན་མཆོག་གི་མཆོད་
པར་འགྲོ་བར་མཛད། གཞན་ཡང་སྤང་སྤོས་དང་། ཤག་པ། བ་ལུ། དུག་རིགས་མེད་
པའི་མེ་ཏོག་རྣམས་ཕྱེ་མར་བཏགས་པའི་སྦྱར་བསངས་ཀྱི་སྤོས་རྒྱ་དྲི་ཞིམ་པོ་ཁོར་ཡུག་
ཏུ་ སྤྱིར་བར་ མཛད་ཅིང་། དེའི་ ལུགས་ ཀྱི་ བསངས་ ཞིབ་ལ་ད་ ལྟ་ ཡང་ སྐྱིད་ གྲོང་གི་
བསངས་ཞིབ་ཅེས་དྲི་ཞིམ་པའི་ཚད་དུ་བྱེད། ཕྱིས་འཕྲིན་ལས་ཇེ་རྒྱས་ཀྱིས་གཙུག་ལག་
ཁང་རྣམས་བཞེངས་ཕྱིན་ལ་དེ་དག་གི་ལོ་འཁོར་མཆོད་རྒྱུན་དུ་མར་སྲང་གི་ཁལ་ཆིག་སྟོང་
སྐོར་དང༌། (༢༠ བ)བཟང་སྤོས་བརྒྱ་བམ་ཉིས་བརྒྱ་ཙམ་རེ་ཉུང་མཐར་འགྲོ །ཡོན་
ཆབ་ལ་ཁ་ཆེ་གུར་གུམ་དང་། སྨན་གྱི་བྱེ་བྲག་བསྲེས་པའི་དྲི་བཟང་གི་ཆུ་ཚད་མེད་དང་
སྨན་སྣ་དང་རིན་པོ་ཆེའི་ཕྱེ་མ་རྣམས་ལ་རྒྱུད་སྡེ་གོང་འོག་གི་གཏོར་རྫས་མང་དུ་སྦྱར་ཏེ་
- 288 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པri
མཆོད་གཏོར་དང་། གཏོར་རིལ་སོགས་ལ་ཆད་མེད་དུ་འདེབས་པར་མཛད་ཅིང་། དད་
ལྡན་གཞན་ལའང་མང་དུ་གནང་སྟེ་མཆོད་པའི་ལས་ལ་བརྩོན་དགོས་པའི་ཞལ་ཏ་མཛད
ཆབ་བཞེས་པའི་དུས་ཀྱང་ཕྱག་ལེགས་པར་བསིལ་ཏེ་སྟོན་པས་གནང་བའི་དྲང་སྲོང་
གི་སྣོད་འདི་ལྟ་བུར་ཟས་ལ་ལོངས་སྤྱད་དུ་ཡོད་པ་ནི་སྐལ་བ་བཟང་གསུང་ཞིང་ལྟུང་
བཟེད་དུ་བཞེས། གང་བཞེས་པ་དེའི་བཟང་ས་ནས་ཕུད་ཀྱི་ཞལ་ཟས་དང་འཆང་བུ་
རྣམས་ལེགས་པར་བཤམས་ཏེ་མཆོད་ཡུལ་སོ་སོར་སྔགས་དང་ཕྱག་རྒྱས་བསྔོ་བར་
མཛད། ཉེ་གནས་ཀྱིས་ཕུད་མཆོད་སོགས་རྗེ་ཉིད་བཞེས་རྒྱུ་ལས་དམན་པ་ཕུལ་ན།།
སངས་རྒྱས་བསོད་ནམས་མཐུ་ཡིས་ཟས་རྙེད་ཀྱང་། །དེ་ལ་བྱིས་པས་བྱས་པ་བཟོ་མི་
འགྱུར། །ཞེས་གསུངས་པའི་དོན་ཐུགས་ལ་བརྣགས་ཏེ། འུ་རང་ལ་ཟས་ཁམ་གང་ཙམ་
མྱོང་བ་ཡང་དཀོན་མཆོག་ཁོ་ནའི་བཀའ་དྲིན་ཡིན། དེ་ལ་འབུལ་རྒྱུ་ལས་བཟང་བའི་ཟ་
མ་འདི་ཁོ་བོ་ཟ་མི་འདོད། ཁྱེད་ཅག་གིས་ཐུད་ཀྱི་སྔོ་ས་དང་། ལོ་མའི་(༢༠༥ན)སྐྱ་ས་
ཟེར་བའི་དཔེ་འདི་འདྲ་བྱས་ན་དཀོན་མཆོག་ཐུགས་ཁྲེལ་ཡོང་གསུངས་ཏེ་བཀྱོན་པར་
མཛད། གཞན་ཡང་། ཇི་ལྟར་བདེ་གཤེགས་སྐུ་གཟུགས་ཤིང་ལས་ཀྱང་། །བགྱིས་པ་ཅི་
འདྲར་གྱུར་ཀྱང་མཁས་པས་མཆོད། །ཅེས་གསུངས་པ་ལྟར། ཕྱག་ཏུ་སངས་རྒྱས་བྱང་
སེམས་ཀྱི་སྐུ་བརྙན་གང་བྱུང་ཡང་དེ་དངོས་ཀྱི་འདུ་ཤེས་ཀྱིས་གསེར་ཆབ་དང་ན་བཟའ་
བཟང་པོ་རེ་ཕུལ་ནས་རྟེན་གྲལ་དུ་བསྒྲིགས་པ་ལས། སྐུ་རྒྱུ་གསར་རྙིང་དང༌། བྱོན་
གཙང་མིན་སོགས་ལ་དཔྱད་འདོགས་ཀྱིས་སྐུ་རྒྱུ་བཟང་བས་མཆོད་པ་བཟང་བ་དང་།
དེ་ལས་ལྡོག་པ་ངན་པར་འཇོག་པ་དེང་སང་གི་ལུགས་འདི་འདྲ་མཛད་པའི་སྐབས་
མེད། སྐུ་བརྙན་ལ་རབ་གནས་ཞུ་མི་བྱུང་ན་དེ་དང་དེ་ལ་མཆོད་བསྟོད་ཤོ་ལོ་ཀ་རེ་སྔོན་
དུ་འགྲོ་བས་མེ་ཏོག་མཆོད་པའི་ཚུལ་དུ་གཏོར་ཏེ་བརྟན་བཞུགས་མཛད་པ་མ་གཏོགས་
• 289 -

རྒྱལ་དབང་འཇམ་དཔལ་རྒྱ་མཚོས་མཛད།
བགེགས་བསྐྱོད་ལྟ་བུའི་འཐོར་སྟངས་ཡེ་ནས་མི་མཛད། ཕེབས་པའི་ལམ་དུ་ལྡེབས་
བྲིས་ཀྱི་སྐུ་བརྙན་ལྟ་བུ་ཞིག་གཟིགས་ཀྱང་ཕྱག་ཐལ་མོ་སྦྱར་ཏེ་ཡན་ལག་བདུན་པས་
མཆོད་པ་དང་སྐྱབས་འགྲོ་མཛད། འཇིག་རྟེན་པའི་ལྷ་རྟེན་གཟིགས་པའི་ཚེ་ཉེ་གནས་
སོགས་ཀྱིས་དེ་དག་ལ་གསོལ་མཆོད་རེ་མཛད་དགོས་ཞུས་ན། སྐྱབས་འགྲོའི་བསླབ་
བྱ་(༢༠༥བ)དང་འགལ་བའི་ལས་དེ་འདྲ་ང་མི་བྱེད། བཀའ་གདམས་གོང་མའི་ལོ་རྒྱུས་
སུ། མུ་སྟེགས་པ་ཞིག་བོད་དུ་བྱུང་ནས་ཁོས་བོད་ལ་ལེགས་པར་བརྟགས་ཏེ། བོད་ན་
ཕྱག་འཚལ་བའི་ཡུལ་མི་འདུག་པས་ང་རྒྱ་གར་ལ་འགྲོ་ཟེར། ཅི་ཡིན་དྲིས་པས། ཤཱཀྱ་
མུ་ནེ་ལ་སོགས་པ་ནི་ནང་པའི་ལྷ་ཡིན་པས་ང་ཕྱག་མི་འཚལ། དེ་ལས་ལྡོག་པ་འདི་
རྣམས་ལ་ནི་སྐྱུག་ཡང་བྲོ་ཟེར། མུ་སྟེགས་པ་ཡང་སྐྱུག་བྲོའི་གནས་བྱེད་ན་རང་རེ་རྣམས་
ཀྱིས་དེ་འདྲ་བྱེད་མི་ཉན། འོན་ཀྱང་འདི་འདྲ་མཐོང་ན་སྟོན་པས་འདི་ལྟར་བྱེད་དགོས་
པར་བཅས་པ་ཡིན་གསུངས་ཏེ། དེ་དག་ལ་དམིགས་པའི་བྱམས་སྙིང་རྗེ་ཤུགས་དྲག་
པོས། སྐར་མ་རབ་རིབ་མར་མེ་དང་། །ཞེས་སོགས་མི་རྟག་པའི་ཆོས་ཚིགས་བཅད་མང་
པོ་དང་། དེ་བཞིན་གཤེགས་པའི་མཚན་མང་བོ་བརྗོད་དེ་ཆོས་ཀྱི་སྦྱིན་པ་དང༌། མས་
མགྲོན་དུ་བསྡུས་པའི་གཏོར་བསྔོ་རེ་མཛད་དེ་དེ་དག་རྣམས་ཆོས་དང་ཟང་ཟིང་གིས་
་ ན་
རྒྱུད་སྨིན་གྲོལ་དུ་འགྱུར་བའི་ཐུགས་སྨོན་དྲག་པོའི་སྒོ་ནས་མཆོད་སྦྱིན་གཏོར་མ་ ལ་
བརྩོན་པར་མཛད་པས་དགེ་བཤེས་ཕུ་ཆུང་བའི་རྣམ་ཐར་བདག་གིར་མཛད་པ་ཡིན།
1
སྒྲུབ་སྡེ་ལེ་ལག་གི་སྤོང་བ་པ་རྣམས་ལ་རྒྱུན་གཏོར་ལོ་འཁོར་གྱི་ཇ་ཐོབ་ཁྱོན་གཅིག ཏུ་
སྡོམ་ པ་ ཇ་སྦག་ཉིས་བརྒྱ་དྲུག་ཅུ་སྐོར་དང་། (༢༠༦ན)མར་འདེགས་ཁལ་ཆིག་སྟོང་
སུམ་བརྒྱ་སྐོར། ཐུག་སྡོར་ལུག་ཁོག་སུམ་བརྒྱ་སྐོར་ཉུང་མཐའ་དང་། དུས་འགྱེད་
རྣམས་ཕྱོགས་སྡེབས་ལོ་ལྟར་ཊོ་ཆིག་སྟོང་སྐོར་འགྲོ་ཞིང་། དེ་ལས་གཞན་པ་རྣམས་
- 290 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
བསམ་ལས་འདས་ཀྱང་ཡི་གེར་མ་བཀོད་དོ། །གཞན་ཡང་རྗེ་ཉིད་དབུས་གཙང་གི་
དགོན་སྡེ་གང་དང་གང་དུ་ཞབས་བཅགས་ཀྱང་དེ་དང་དེར་མང་འགྱེད་ཀྱིས་བསྙེན་
བཀུར་མ་མཛད་པ་མེད་ཅིང་། ལྷ་ལྡན་སྨོན་ལམ་ཆེན་མོར་མང་ཇ་གནང་བ་ཡང་སྔ་ཕྱི་
སྡོམ་ཉི་ཤུ་རྩ་གསུམ་དང༌། དགེ་འདུན་ཉི་ཁྲི་བརྒལ་བར་མདོ་སྦུག་ཁྱད་མེད་ཀྱི་ཊམ་
འགྱེད་ལམ་ལྔའི་བར་དུ་བྱུང་། གཞན་ཡང་རི་ཁྲོད་ཕན་ཚུན་དང་། དགོན་ཁག་གཞན་
གྱི་དགེ་འདུན་རྣམས་ལའང་དབྱར་དགུན་གཉིས་སུ་མང་ཇ་དྲུག་རེ་ཉུང་མཐར་འགྲོ་
བའི་བསྙེན་བཀུར་མཛད། སྣམ་བུ་དམར་སེར་འབུལ་མི་བྱུང་ན་སྒྲུབ་སྡེ་ཡས་ཕྱིན་གྱི་
སྤོང་བ་པ་རྣམས་ལ་སྐབས་མཚམས་སུ་ན་བཟའ་རིང་འགག་རེ་ཙམ་འབུལ་བར་མཛད་
དེ་ལྟོ་གོས་ཆོས་གསུམ་གྱིས་ལེགས་པར་བསྐྱངས་པས་དགེ་བཤེས་པོ་ཏོ་བའི་རྣམ་ཐར་
བདག་གིར་མཛད་པ་ཡིན།
ཕྱག་ཏུ་གོས་དར་འབུལ་མི་བྱུང་ན་སྐུ་གསུང་ཐུགས་རྟེན་གྱི་ན་བཟའ་དང་།
མཆོད་རྫས་ཁོ་ནར་འགྲོ་བ་མཛད། ཁྱད་པར་གོས་ཆེན་ཡ་ཤེར་སེར་པོ་རྒྱུ་རྙིང་བྱུང་ན་
སྟོན་པའི་འཁྲུངས་རབས་(༢༠༦བ)དང༌། གནས་བརྟན་བཅུ་དྲུག་སོགས་སངས་རྒྱས་
བྱང་སེམས་མང་པོའི་སྐུ་བརྙན་ཚད་མེད་པ་པར་བར་མཛད་དེ་ཚོན་བཟང་པོ་གསོལ་
ནས་བཟང་གོས་ཀྱི་གོང་གཤམས་དང་སྨན་རྙིང་གི་ཞལ་ཁེབས་སོགས་ཕུལ་ཏེ་སྲི་ཞུ་
ཚད་མེད་པ་མཛད། ཕྱག་ཏུ་གསེར་བྱུང་ན་འདུལ་སྦྱོང་མཛད་དེ་དུས་བཟང་པོ་ལ་བདེ་
བར་གཤེགས་པའི་སྐུ་གཟུགས་རྣམས་ལ་འབྱུག་ཅིང་། ལོ་ལོ་བཞིན་སངས་རྒྱས་བྱང་
སེམས་མང་པོའི་ སྐུ་བརྙན་སྟོང་ཙམ་པར་བ་ལ་ཞལ་གསེར་དང༌། སྤྱན་དབྱེ་མཛད།
ཚུལ་འདི་ལ་རྗེ་ཉིད་ཀྱི་ཞལ་ནས། ཁོ་བོ་ན་རྒན་པོ་འདི་ཁ་ཙམ་ལ་མིག་གསལ་པོ་ཡོང་
བ་འདི་བདེ་བར་གཤེགས་པའི་སྐུ་གཟུགས་ལ་ཞལ་གསེར་སྤྱན་དབྱེ་མང་དུ་བྱས་པའི་
- 291 -

རྒྱལ་དབང་འཇམ་དཔལ་རྒྱ་མཚོས་མཛད།
བྱིན་རླབས་ཡིན་ཞེས་གསུང་། གཞན་ཡང་བདེ་གསང་འཇིགས་གསུམ་གྱི་རྒྱུད་དང་།
བཀའ་འགྱུར་རོ་ཅོག་གི་གླེགས་བུའི་དབུ་ཤོག །རྗེ་ཡབ་སྲས་ཀྱི་གསུང་ལ་སོགས་པ་
མཐིང་ཤོག་བཟང་པོ་ལ་གསེར་སྦྲམ་འབའ་ཞིག་གིས་བྲི་བར་མཛད། རྒྱ་དངུལ་བྱུང་བ་
རྣམས་དངུལ་བཟོ་བ་གཅིག་རྒྱུན་དུ་བསྟེན་ཏེ་མཆོད་པའི་ཡོ་བྱད་མང་པོ་བཟོ་བར་
མཛད། དར་རྒྱུ་རྙིང་བྱུང་པ་རྣམས་ལ་མཆོད་པའི་ལྷ་མོ་དང༌། སངས་རྒྱས་བྱང་སེམས་
ཀྱི་སྐུ་བརྙན་ཚད་མེད་པ་པར་ཏེ་ཚོན་བཟང་པོ་བྱུགས་ནས་གྲྭ་ཚང་ཁག་གི་དགེ་འདུན་
རྣམས་ཀྱི་ཐུགས་དམ་རྟེན་དང་། དད་པ་ཅན་(༢༠༧ན)དག་གི་བསོད་ནམས་ཀྱི་ཞིང་དུ་
གསོལ་རས་གནང་། ཤི་གསོན་གྱི་ཆེད་དུ་ཕོ་མོའི་གྱོན་པ་གོས་ཆེན་རྒྱུ་རྙིང་དྲི་མེད་ལས་
གྲུབ་པ་འབུལ་བ་བྱུང་ན་ཆོས་ཀྱི་གདོང་དར་སོགས་རྣམ་དཀར་གྱི་རྒྱུ་ཁོ་ནར་འགྲོ་བ་
མཛད། ཞན་མ་རྣམས་ཤོག་བུར་སྒྱུར་བ་མཛད་དེ་རྒྱལ་བའི་བཀའ་འགྱུར་ཚར་གཉིས་
བསྟན་འགྱུར་ཚར་གསུམ་རྗེ་ཙོང་ཁ་པ་ཆེན་པོ་ཡབ་སྲས་ཀྱི་བཀའ་འབུམ་རྣམས་
དང༌། 
ཚར་གསུམ་རེ། གཞན་ཡང་ལོ་ལོ་བཞིན་ཆོས་སྦྱིན་གྱི་གླེགས་བམ་བརྒྱ་ཕྲག་བརྒལ་བ་
རེ་པར་བར་མཛད། རྒྱུན་དུ་ཡིག་མཁན་བཅུ་ཕྲག་གཅིག་ཙམ་བསྟེན་ཏེ་ཤེར་ཕྱིན་སྟོང་
ཕྲག་བརྒྱད་པ་དང་། གསང་བདེ་འཇིགས་གསུམ་ལ་སོགས་པའི་རྒྱུད་དང༌། བཀའ་
གདམས་གཞུང་དྲུག །དབུ་ཚད་ལ་སོགས་པའི་རྒྱ་གཞུང་མང་པོ་དང་། རྗེ་ཡབ་སྲས་
སོགས་དམ་པ་གོང་མ་མང་པོའི་གསུང་རབ་རྣམས་འབྲི་བར་མཛད་པ་ཕྱོགས་གཅིག་ཏུ་
བསྡོམས་པ་ན་པོད་ཆིག་སྟོང་ཙམ་འདུག་པ་ལ་གོས་དར་དང་། སྨན་ཙེ་སོགས་ཀྱི་ན་
བཟའ་སུམ་བརྩེགས་རེ་འབུལ་བར་མཛད། གཞན་ཡང་རྗེ་རང་ཉིད་ཀྱི་གསུང་གྲས་
དགེ་ཚུལ་སློང་གི་བསླབ་བྱའི་སྡོམ་ཚིག་དང་། བློ་སྦྱོང་དང་ལམ་རིམ་སྔོན་འགྲོ །འོན་
མོངས་དུག་གསུམ་འདུལ་བའི་མན་ངག །བློ་སྦྱོང་རྩ་ཚིག །ལམ་རིམ་སྙིང་པོ། གཏོར་
- 292 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
མ་བརྒྱ་རྩའི་འཁྲིད་ཡིག །(༢༠༧བ)གནས་བརྟན་ཕྱག་མཆོད་རྣམས་དང་། བྱང་ཆུབ་
ལམ་སྒྲོན། སྨོན་ལམ་བདུན་ཅུ་པ། ལམ་གཙོའི་རྩ་ཚིག །རྟོགས་བརྗོད་མདུན་ལེགས་མ་
སོགས་གྲངས་མེད་པ་པར་བར་མཛད་དེ། དོན་གཉེར་ཅན་རྣམས་ལ་ཆོས་སྦྱིན་དུ་སྩལ།
བླ་མ་ཉིད་ལ་བློ་གཏད་པའི་དད་ཅན་དག་གིས་ཆོས་ག་འདྲ་ཞིག་གནང་བར་གསོལ་བ་
བཏབ་ཀྱང་བྱེད་ཐུབ་པའི་སྨོན་ལམ་བྱེད་གསུང་པ་ལས། མི་ཡོང་ཞེས་པ་ཞལ་ནས་མི་
གསུང་། རབ་བྱུང་བསྙེན་རྫོགས་ཞུ་མི་བྱུང་ན་འདི་བསྟན་པའི་བྱ་བ་གལ་ཆེ་ཤོས་ཡིན་
གསུངས་ཏེ་གཅིག་ལས་མེད་ཀྱང་འཕྲལ་དུ་གནང་། མཇལ་ཁའི་ཞོར་དུ་ཆོས་ཀྱི་འབྲེལ་
བ་ཞུ་མི་བྱུང་ན་ཡོང་ཡོང་གསུང་ཏེ་མི་རྟག་པའི་ཆོས་བཤད་རྒྱུད་འཁུལ་ངེས་རེ་སྔོན་དུ་
འགྲོ་བས་དགའ་ལྡན་ལྷ་བརྒྱ་མ་དང༌། ལམ་སྒྲོན། ལམ་གཙོ། སྨོན་ལམ་རྣམ་གསུམ།
སྒྲོལ་ཤེར། ཐུགས་རྗེ་ཆེན་པོའི་སྒོམ་བཟླས་ལ་སོགས་པ་ཐུགས་བྲེལ་ཇི་ཙམ་ཡོད་ཀྱང་
སྐྱོ་ངལ་མེད་པར་འཕྲལ་འཕྲལ་གནང་སྟེ་སོ་སོའི་རེ་བ་འབྲས་ལྡན་དུ་མཛད། ཚེ་དབང་
ཞུ་ཟེར་བ་རྣམས་ལ་བླ་མེད་ཀྱི་དབང་ཐོབ་མིན་ཞིབ་ཏུ་གཟིགས་ཏེ་དབང་ཐོབ་ཅིང་
དམ་ཚིག་དང་ལྡན་པ་རྣམས་ལ་གྲུབ་རྒྱལ་ལུགས་ཀྱི་ཚེ་དབང་ཐུན་མོང་མ་ཡིན་པ་སྐུ་
གསུང་ཐུགས་ཀྱི་རྗེས་གནང་དང་བཅས་པ་དང་། འཇམ་ལུགས་ལྷ་ལྔའི་ཚེ་དབང་ཐུན་
མོང་མིན་(༢༠༨ན)པ་དང༌། སྒྲོལ་དཀར་ཡིད་བཞིན་འཁོར་ལོ་དང་། མགོན་དཀར་ཡིད་
བཞིན་ནོར་བུ་ལ་བརྟེན་པའི་ཚེ་དབང་ཐུན་མོང་མ་ཡིན་པ་རྣམས་དགྱེས་བཞིན་དུ་
གནང༌། དབང་མ་ཐོབ་པ་དྲག་ཞན་སུ་ཡིན་ཀྱང་ཚེ་འགུགས་པ་དང་། བསྟིམ་པའི་
དམིགས་པ་འབོགས་པར་མཛད་ནས་ཚེ་བུམ་གྱི་བྱིན་བརླབས་ཙམ་རེ་མཛད། ལམ་གྱི་
དཀའ་བའི་གནས་རྣམས་ལ་དོགས་གཅོད་ཞུ་མི་བྱུང་ན་འཕྲལ་འཕྲལ་དུ་ལན་བཏབ་སྟེ་
ཐེ་ཚོམ་གྱི་དྲ་བ་མ་ལུས་པ་སེལ་བར་མཛད། རྩོད་པའི་ཡོན་ཏན་གྱི་དབང་དུ་བྱས་ན།
བ 293 -

རྒྱལ་དབང་འཇམ་དཔལ་རྒྱ་མཚོས་མཛད།
རང་དང་གཞན་གྱི་གྲུབ་པའི་མཐའ་རྒྱ་མཚོ་ལྟ་བུའི་ཕ་རོལ་ཏུ་བྱོན་པས་གཞན་གྱིས་
བརྒལ་ཞིང་བརྟགས་པ་དང་། དྲི་ཞིང་ རྩོད་པ་དག་ལ་འཇིགས་པ་མེད་པ་ཁྱུ་མཆོག་
རླབས་པོ་ཆེའི་གནས་ཐོབ་པ་ཡིན་ཏེ། ལུང་དང་རིགས་པའི་ཁྱད་པར་དུ་བྱས་པའི་མདོ་
སྡེ་པ་དང་། རྣམ་བདེན་རྫུན་གྱི་ཁྱད་པར་དུ་བྱས་པའི་སེམས་ཙམ་པའི་གྲུབ་པའི་
མཐའ་ཤིན་ཏུ་ཕྲ་ཞིང་བརླིང་བ་དག་ལ་རྩོད་པའི་གྲར་ཞུགས་པའི་ཚེ། རིགས་གཞུང་སྨྲ་
བ་ལ་མཁས་པར་རློམ་པ་དག་གི་དབུས་སུ་ཆོས་ཀྱི་གྲགས་པ་ལྟར་འགྲན་ཟླ་མེད་པར་
གྱུར་ཅིང་། དེའི་མཐུས་བྱམས་ཆོས་སྡེ་ལྔ་དང་། དབུ་མ་རིགས་ཚོགས་དྲུག །འདུལ་
མངོན་ལ་སོགས་པ་གཟིགས་པ་ཙམ་གྱིས་ཐུགས་སུ་ཆུད་པས་ཐལ་རང་དང་། བྱེ་སྨྲ་
(༢༠༨བ)སོགས་ཀྱི་གྲུབ་མཐའ་པ་གང་ལ་རྩོད་ཀྱང་རྒོལ་བའི་རྒྱུད་ཀྱི་ལོག་རྟོག་སེལ་
ཞིང་གཞུང་དོན་རྣམས་དེ་དག་གི་རྒྱུད་ལ་སྐྱེད་ཐུབ་པ་ཞིག་ཡོད་དོ། །
གཞན་ཡང་ནུས་པའི་ཡོན་ཏན་གྱི་དབང་དུ་བྱས་ན་སྐུ་གཞོན་ནུའི་དུས་ན་
འབྱུང་པོ་སྡིག་ཅན་གྱིས་བསྡིགས་པ་བྱམས་པའི་སྟོབས་ཀྱིས་བཏུལ་བར་མཛད་པ་གོང་
དུ་བརྗོད་ཟིན་པ་ལྟར་དང༌། སྐྱིད་གྲོང་དུ་ལམ་རིམ་དམར་འཁྲིད་ཀྱི་འཆད་སྤེལ་མཛད་
ནས། གདུལ་བྱའི་རྒྱུད་ལ་ངེས་འབྱུང་ལ་སོགས་པའི་ཡོན་ཏན་རྣམས་བསྐྱེད་པར་
མཛད་པའི་ཚེ་བདུད་སྡིག་ཅན་ལ་མི་བཟོད་པའི་ཕྲག་དོག་སྐྱེས་ཏེ་ནམ་མཁའ་ནས་གློག་
འཁྱུག་ཅིང་ཐོག་འཕེན་པ་སོགས་འཇིགས་པའི་རྣམ་འགྱུར་མང་དུ་བསྟན་པ་ན། རྗེ་
འདིས་བྱང་ཆུབ་ཀྱི་སེམས་ཀྱིས་ཀུན་ནས་སླངས་ཏེ་ནམ་མཁའ་ལ་ཞི་བའི་སྡིགས་མཛུབ་
ཅིག་མཛད་པས་འབར་བའི་ཐོག་ཀྱང་ཕྱི་རོལ་རྒྱང་གྲགས་ཙམ་དུ་འཕངས་ཏེ་བདུད་ཀྱི་
ཆོ་འཕྲུལ་ཞི་བ་དང་། ལྕགས་བྱི་ཕུག་པོ་ཆེར་ཕེབས་སྐབས་བདུད་སྡིག་ཅན་གྱིས་
གནམ་རྡོ་ལུག་རོ་ཙམ་ཞིག་ཐོག་ལྟར་འཕངས་པ་ན་རྗེ་ཉིད་ཀྱིས་མཁར་གསིལ་གྱི་རྩེ་
-294 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
མོས་བརྟེན་པར་མཛད་པས་གནམ་རྡོ་ཡང་སེམས་ལྡན་བཞིན་དུ་དྲུང་ནས་ལོག་པ་
དང༌། ལོ་དེར་རང་ལུགས་ལས་གཞན་པའི་ཆོས་གཟུགས་ཤིག་གིས་ཕྱོགས་དེར་འཇམ་
མགོན་སྒྲུབ་བརྒྱུད་ཀྱི་བསྟན་པ་དར་བ་མ་བཟོད་ནས་མཐུ་(༢༠༩ན)དང་གནན་གཏད་
ཀྱི་རིགས་མང་དུ་བྱས་པ་ན་རྗེ་འདིས་དེའི་རྒྱུད་གྱི་སྡུག་བསྔལ་རྒྱུ་བཅས་ལ་དམིགས་
པའི་གཏོང་ལེན་གཙོ་བོར་མཛད་ཀྱང་། ཆོས་སྲུང་རྣམས་ཀྱིས་བསྟན་དགྲར་གྱུར་པའི་
སྡིག་ཅན་ཚར་གཅོད་པའི་ཆེད་ཐུགས་དམ་རྟེན་གཏོར་ལས་མེ་ལྕེ་འབར་བའི་འཁོར་ལོ་
ཞིག་ཐོན་ཏེ་ཕ་རོལ་པོའི་གནས་གཞི་ལོངས་སྤྱོད་དང་བཅས་པ་མངོན་སུམ་དུ་བསྲེགས་
ཤིང་། ཆོ་འཕྲུལ་སྣ་ཚོགས་པས་སྡུག་བསྔལ་བཞིན་དུ་བཀུམ་པ་སོགས་ལོ་རྒྱུས་མང་དུ་
སྣང་ངོ༌། །
མདོ་སྔགས་ཀྱི་དཀའ་གནད་སོགས་ལས་བརྩམས་པའི་
བསྟན་བཅོས་མང་དུ་མཛད་པའི་སྐོར།
རྩོམ་པའི་ཡོན་ཏན་གྱི་དབང་དུ་བྱས་ན། བསྟན་བཅོས་རྩོམ་པའི་རྒྱུ་ཕུན་སུམ་
ཚོགས་པ་གསུམ་གྱི་དང་པོ་ཡི་དམ་ལྷའི་ཞལ་གཟིགས་ཤིང་གསུང་གིས་གནང་བ་ཐོབ་
པ་དང་། རིགས་པའི་གནས་མཐའ་དག་ལ་མཁས་པ་དང་། སངས་རྒྱས་ནས་བཟུང་སྟེ་
དམ་པ་བར་མ་ཆད་པའི་མན་ངག་དང་ལྡན་པ་སྟེ་དེ་རེ་རེས་ཀྱང་བསྟན་བཅོས་རྩོམ་
ནུས་ན། རྗེ་འདི་ནི་རྒྱུ་དེ་གསུམ་ག་ལ་མངའ་བརྙེས་པས་གཞུང་གི་འགྲེལ་བཤད་དང༌།
ལྷའི་མངོན་རྟོགས་དང་། བསྟོད་པ་སོགས་བསྟན་བཅོས་མཛད་པ་རྣམས་ཚིག་སྙན་
ཞིང་དོན་བཟང་བ། འབྲེལ་ཆགས་ཤིང་གོ་བདེ་བ། ，
རང་ཚིག་སྔ་ཕྱི་འགལ་བའི་སྐྱོན་
- 295 -

རྒྱལ་དབང་འཇམ་དཔལ་རྒྱ་མཚོས་མཛད།
མེད་པ། སྡེབས་དང་བརྡ་ཆད་ཙམ་གྱིས་ཀྱང་མཁས་པ་མགུ་བ་སྐྱེད་ནུས་པ་ཞིག་ཡོད་
དོ། །དེ་ཡང་ཕྱི་རབས་ཀྱི་གདུལ་བྱ་རྣམས་དང་བ་སྤེལ་བའི་ཕྱིར་དང་། (༢༠༩བ)
གཞན་གྱིས་འབྲི་བསྣན་སྤང་བའི་ཆེད་དུ་རྗེ་འདིའི་གསུང་གི་རྐང་གྲངས་ཙམ་ཞིག་
བརྗོད་ན་འདི་ལྟར། པད་ཚལ་བས་པར་དུ་བསྐྲུན་པ་བཀྲ་ཤིས་ལྷུན་པོར་བཞུགས་གྲས།
ཐེག་ཆེན་བློ་སྦྱོང་བློ་བཟང་དགོངས་རྒྱན། གཞི་གསུམ་གསལ་བྱེད། ཕྱག་མཛོད་བློ་
བཟང་སྦྱིན་པས་པར་དུ་བསྐྲུན་པ་ལམ་གཙོའི་འཁྲིད་ཡིག་ལམ་བཟང་གསལ་སྒྲོན།
དགའ་བཞི་བས་པར་དུ་བསྐྲུན་པ་དགོན་གསར་བཀྲ་ཤིས་ཐེག་ཆེན་གླིང་ན་བཞུགས་གྲས།
ཀ་པར་བླ་མ་མཆོད་པའི་འཁྲིད་ཡིག་ཆེན་མོ་སྙན་བརྒྱུད་གཏེར་མཛོད། དེའི་འཁྲིད་ཡིག་
བསྡུས་པ་སྙན་བརྒྱུད་ལྡེ་མིག །ཕྱག་ཆེན་སྔོན་འགྲོའི་བསྡུས་དོན་འཕྲུལ་གྱི་ལྡེ་མིག །
བདེ་ཆེན་མགོན་པོ་བླ་མ་ལྷའི་མཆོད་ཚུལ་དངོས་གྲུབ་ཀུན་འབྱུང་སོགས། རྡོ་རྗེ་ཐེག་
པའི་ལམ་གྱི་གནད་སྟོན་པ་ཟུང་འཇུག་ཉེ་ལམ། མདོ་སྔགས་གཉིས་ཀྱི་ལམ་གྱི་གནད་
སྟོན་པ་གསེར་གྱི་ཡང་ཞུན། ལྟ་འཁྲིད་དངོས་གྲུབ་ཀུན་འབྱུང་། ཕྱག་ཆེན་འཇམ་དབྱངས་
ཞལ་ལུང་། ལམ་གནད་ཟབ་དོན་སྣང་བ། གསང་འདུས་འཁྲིད་ཡིག་སྐུ་གསུམ་གཞལ་
མེད་ཁང་དུ་བགྲོད་པའི་ཐེམ་སྐས། གསང་འདུས་རིམ་པ་དང་པོའི་འཁྲིད་ཡིག་བསྡུས་
དོན། དེའི་བསྙེན་ཡིག །གཅོད་གཞུང་དགོངས་པ་རབ་གསལ། གཅོད་གཞུང་རིན་
ཆེན་སྒྲོན་མེ་བཅས་དང༌། ཁ་པར་(༢༡༠ན)གྲུབ་པའི་དབང་ཕྱུག་གི་རྣམ་ཐར་ཐུབ་
བསྟན་མཛེས་རྒྱན། དེའི་རྟོགས་བརྗོད་དངོས་གྲུབ་སྙེ་མ། དེའི་རྣམ་ཐར་གསོལ་
འདེབས། འཇམ་མགོན་ཙོང་ཁ་བ་ཆེན་པོའི་གསོལ་འདེབས། ལམ་རིམ་བླ་མ་བརྒྱུད་
པའི་སྣང་བརྙན་མེ་ལོང་། བྱམས་མགོན་སོགས་ལ་བརྟེན་པའི་བླ་མའི་རྣལ་འབྱོར།
ཐུགས་རྗེ་ཆེན་པོ་སོགས་ལ་བརྟེན་པའི་བླ་མའི་རྣལ་འབྱོར། སྨན་གྱི་བླ་སོགས་ལ་
- 296 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
བརྟེན་པའི་བླ་མའི་རྣལ་འབྱོར། རྗེ་བཙུན་སྒྲོལ་མ་སོགས་ལ་བརྟེན་པའི་བླ་མའི་རྣལ་
འབྱོར། ཞབས་བརྟན་གསོལ་འདེབས་ཕན་བདེའི་གྲུ་ཆར། རང་རྒྱུད་ལ་བསྐུལ་
འདེབས། ཁྱིམ་པ་ལ་གདམས་པ་ལྷ་རྔའི་སྒྲ་དབྱངས། ལུགས་ཟུང་བླང་དོར་གསལ་
བྱེད་རབ་དཀར་ཟླ་ཤེལ་བསླབ་བྱ་དོན་གཉིས་ལྷུན་གྲུབ་སོགས། བསྙེན་གནས་ཐར་
པའི་སྒོ་འབྱེད། དགེ་ཚུལ་གྱི་བསླབ་བྱའི་སྡོམ་ཚིག །འདུལ་བའི་བསླབ་བྱ་འོད་ལྡན
སྙིང་པོ། བསམ་གཏན་གླིང་གི་བཀའ་བསྟན་དཀར་ཆག །ག་པར་བློ་སྦྱོང་བདུད་རྩིའི་
སྙིང་པོ། བློ་སྦྱོང་བཀའ་གདམས་སྙིང་པོ། དཀོན་མཆོག་རྗེས་དྲན་གྱི་མདོ་འགྲེལ།
ལམ་གྱི་གཙོ་བོ་རྣམ་གསུམ་གྱི་རྣམ་བཤད། ལམ་རིམ་དངོས་གྲུབ་ཀུན་འབྱུང་། ལྟ་
འཁྲིད་བློ་བཟང་ཞལ་ལུང་། བདེན་བཞིའི་བླང་དོར་གྱི་གནད་སྟོན་པ། རྟེན་འབྲེལ་ཡན་
(༢༡༠བ)ལག་བཅུ་གཉིས་ཀྱི་ངོས་འཛིན། སེམས་སེམས་བྱུང་གི་སྡོམ་ཚིག །སེམས་
སེམས་བྱུང་གི་ཚུལ་གསལ་བར་སྟོན་པ། སྐྱབས་འགྲོའི་འཁྲིད་ཡིག་དངོས་གྲུབ་ཀུན་
འབྱུང་། སྦྱོར་བའི་ཆོས་དྲུག་དངོས་གྲུབ་ཀུན་འབྱུང་། མཎྜལ་གྱི་དམིགས་རིམ་ཕན་
བདེའི་ཆར་འབེབས། སེམས་བསྐྱེད་ཀྱི་ཆོ་ག་ཐེག་ཆེན་སྙིང་པོ། ང་པར་དགའ་ལྡན་ལྷ་
བརྒྱ་མའི་བླ་བརྒྱུད་གསོལ་འདེབས་དང་། བསྡུས་དོན། དགའ་ལྡན་ལྷ་བརྒྱ་མའི་འཁྲིད་
ཡིག་སྙན་བརྒྱུད་གཏེར་གྱི་ཁ་བྱང་། དགའ་ལྡན་སྙན་བརྒྱུད་ཀྱི་ལྟ་འཁྲིད་དངོས་གྲུབ་
ཀུན་འབྱུང་། བླ་མཆོད་འཁྲིད་ཡིག་གཏེར་གྱི་ཁ་བྱང་། བླ་མའི་རྣལ་འབྱོར་དངོས་གྲུབ་
སྙེ་མ། བླ་མའི་གསོལ་འདེབས་བྱིན་རླབས་འདོད་འཇོ། ལམ་རིམ་སྔོན་འགྲོ་བློ་བཟང་
དགོངས་རྒྱན། བློ་སྦྱོང་སྔོན་འགྲོ་ལག་ལེན་རབ་གསལ། བློ་སྤྱོང་རྩ་ཚིག ། བློ་སྦྱོང་སྙིང་
པོ་དང་སྨོན་ལམ། དགེ་སློང་གི་བསླབ་བྱའི་སྡོམ་ཚིག །སྡོམ་གསུམ་བསླབ་བྱ་སྐལ་བཟང་
མགུལ་རྒྱན། གཞི་གསུམ་གསལ་བྱེད། ཊཱིཀ་ཆེན་རིགས་གསལ། སྨན་བླའི་ཆོག་སྒྲིགས་
- 297 -

རྒྱལ་དབང་འཇམ་དཔལ་རྒྱ་མཚོས་མཛད།
རིན་ཆེན་ཐེམ་སྐས། སྦྱང་ཆོག་གི་ལག་ལེན་དང་ཁུངས་བཀོད་པ་རྒྱུད་དོན་གསལ་བ།
འཇིགས་བྱེད་ཀྱི་སྒོ་ནས་སྦྱང་ཆོག་བྱ་ཚུལ། བདེ་མཆོག་ལྷ་ལྔའི་སྦྱིན་སྲེག་བསམ་
(༢༡༡ན)འཕེལ་དབང་རྒྱལ། དུག་གསུམ་འདུལ་བའི་མན་ངག་ཡིད་ཀྱི་མུན་སེལ། ཅ་
པར་བཀའ་གདམས་ཐིག་ལེ་བཅུ་དྲུག་གི་དཀྱིལ་ཆོག །གདུགས་དཀར་མོ་སོགས་ཡི་
དམ་སྒྲུབ་སྐོར་དངོས་གྲུབ་ཀུན་འབྱུང་འདུལ་བ་རྒྱ་མཚོའི་སྙིང་པོའི་རྣམ་བཤད། ཕྱག་
ཆེན་འཁྲིད་ཡིག་ལམ་བཟང་གསལ་སྒྲོན། ཕྱག་ཆེན་སྨོན་ལམ། ཆ་པར་བླ་བརྒྱུད་
གསོལ་འདེབས་ལམ་མཆོག་སྒོ་འབྱེད། བླ་མའི་རྣལ་འབྱོར་དངོས་གྲུབ་ཀུན་འབྱུང་།
སྙིང་པོ་དོན་གསུམ་གྱི་བླ་བརྒྱུད་གསོལ་འདེབས་དང་བསྡུས་དོན། དེའི་ཁྲིད་ཡིག་བདུང་
རྩིའི་བུམ་བཟང་། དེའི་མན་ངག་མདོར་བསྡུས་དངོས་གྲུབ་ཀུན་འབྱུང་། ཚེམ་བུ་ལུགས་
ཀྱི་ཐུགས་རྗེས་ཆེན་པོའི་དམར་འཁྲིད་མཁའ་འགྲོའི་ཞལ་ལུང༌། ཀླུའི་བུམ་གཏེར་གྱི་ཆོ་
ག །གཏོར་མ་བརྒྱ་རྩ་ཕན་བདེའི་ཆར་འབེབས། ཚོགས་མཆོད་དངོས་གྲུབ་ཀུན་འབྱུང་།
བསངས་མཆོད་དགེ་ལེགས་ཆར་འབེབས། ཕུག་པོ་ཆེའི་དཀར་ཆག་དགའ་ལྡན་བསྟན་
པ་རྒྱས་བྱེད། བྲག་སྐྱ་རྡོ་རྗེ་ཕོ་བྲང་སོགས་ཀྱི་གནས་བསྟོད། བསླབ་བྱའི་རིམ་པ་དངོས་
གྲུབ་ཀུན་འབྱུང་། དྲིས་ལན་གྱི་རིམ་པ་ཟླ་ཤེལ་རབ་དཀར། བསྟོད་ཚོགས་གསོལ་
འདེབས་སོགས་སྣ་ཚོགས་ཐོར་བུ། བཀའ་གདམས་མན་ངག །གཏོར་མ་བརྒྱ་རྩའི་
འཁྲིད་ཡིག །(༢༡༡བ)ཁོ་བོས་དོ་ཁུར་བགྱིས་ཏེ་པར་དུ་བསྐྲུན་པ་ཚེ་མཆོག་བཀྲ་ཤིས་
བསམ་གཏན་གླིང་ན་བཞུགས་གྲས། སློབ་དཔོན་དཔའ་བོས་མཛད་པའི་སྐྱེས་རབས་
སོ་བཞི་པའི་འགྲེལ་པ་ཐེག་ཆེན་གསལ་བའི་སྒྲོན་མེ་བསྡུས་དོན་དང་བཅས་པར་པོད་
གསུམ། ལམ་རིམ་བླ་བརྒྱུད་ཀྱི་རྣམ་ཐར་ཕུལ་བྱུང་ནོར་བུའི་འཕྲེང་བ་ལ་པོད་གཉིས།
བསྟོད་པ་བརྒྱ་ལྔ་བཅུ་པའི་རྣམ་བཤད་དང་འཇམ་དཔལ་མཚན་བརྗོད་ཀྱི་འགྲེལ་ཆེན་
- 298 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
གཉིས་ལ་པོད་གཅིག །འདུལ་བའི་ཆོས་འབྱུང་། འདུལ་བའི་ལས་ཆོག །སྒྲོལ་མ་
མཎྜལ་བཞི་པའི་ཆོ་ག་རིགས་གསུམ་སྤྱི་སྒྲུབ་ལ་བརྟེན་པའི་ཆར་འབེབས། ཚེ་སྒྲུབ་འཆི་
མེད་བདུད་རྩིའི་ཆུ་རྒྱུན་གྱི་ལག་ལེན། དཔལ་མོ་ལུགས་ཀྱི་ཐུགས་རྗེ་ཆེན་པོ་བཅུ་
གཅིག་ཞལ་ལ་བརྟེན་པའི་སྨྱུང་བར་གནས་པའི་ཆོ་ག་བདག་མདུན་བུམ་གསུམ། དེའི་
དབང་ཆོག །དེའི་ཞི་བའི་ སྦྱིན་སྲེག །བླ་མའི་རྣལ་ འབྱོར་ གྱི་སྙིང་པོ་བཅས་ལ་ པོད་
གཅིག །པད་ཚལ་བས་པར་དུ་བསྐྲུན་པ་སྨྱུང་གནས་ཀྱི་ཆ་ལག་དང་བརྒྱུད་དོན་གསལ་
བ་པོད་གཅིག །གནས་བརྟན་རྟོགས་བརྗོད་དང་། དེ་ལས་ཕྱུང་བའི་ཕྱག་མཆོད་བསྡུས་
པ་ཁྲུས་གསོལ་དང་བཅས་པ། ཐེག་ཆེན་གསོ་སྦྱོང་གི་སྡོམ་པ་ནོད་དེ་གནས་བཅུའི་
ཕྱག་མཆོད་ཀྱི་སྒོ་ནས་སྨྱུང་གནས་བྱ་ཚུལ་དང་བཅས་པར་པོད་གཅིག་རྣམས་དང་།
གཞན་ཡང་སློབ་དཔོན་ (༢༡༢ན)སེང་གེ་བཟང་པོའི་རྟོགས་བརྗོད་ དང་ཡུམ་རྒྱས་
འབྲིང་བསྡུས་གསུམ་མངོན་རྟོགས་རྒྱན་དང་སྦྱོར་ཚུལ་ཐེག་ཆེན་ཆོས་སྒྲ། ཤེར་ཕྱིན་
སྟོང་ཕྲག་བརྒྱད་པ་དང་མངོན་རྟོགས་རྒྱན་སྦྱོར་ཚུལ་ཤེར་ཕྱིན་གསལ་སྒྲོན། མངོན་
རྟོགས་རྒྱན་གྱི་བསྡུས་དོན་ཞིབ་ཏུ་བཀོད་པ་ཤེར་ཕྱིན་ལྡེ་ མིག །ལམ་འཁྲིད་འཇམ་
དཔལ་ཞལ་ལུང་གི་བསྡུས་དོན། གསང་འདུས་རིམ་པ་དང་པོའི་རྣལ་འབྱོར་སྒོམ་ཚུལ་
རིན་ཆེན་འཕྲེང་བ། དེའི་རིམ་པ་གཉིས་པའི་བསྡུས་དོན། ལཱུ་ཨི་པའི་ལུགས་ཀྱི་འཁོར་
ལོ་སྡོམ་པའི་རིམ་པ་དང་པོའི་བསྡུས་དོན་བདེ་གསལ་སྙིང་པོ། དྲིལ་བུ་པའི་ལུགས་ཀྱི་
འཁོར་ལོ་སྡོམ་པའི་རིམ་པ་གཉིས་ཀྱི་བསྡུས་དོན་ཟིན་བྲིས། བདེ་མཆོག་སྒྲུབ་ཐབས་
ཤིན་ཏུ་བསྡུས་པ། ནཱ་རོ་ཆོས་དྲུག་གི་འཁྲིད་དམིགས་ཀྱི་བསྡུས་དོན། དེའི་སྨོན་ལམ།
དཔལ་རྡོ་རྗེ་འཇིགས་བྱེད་ཆེན་པོའི་རིམ་པ་དང་པོའི་ཟབ་འཁྲིད་ཡིད་ཆེས་གསུམ་ལྡན།
དེའི་རིམ་པ་དང་པོའི་འཁྲིད་དམིགས་ཀྱི་བསྡུས་དོན་ཟུང་འཇུག་ཐེམ་སྐས། དཔལ་རྡོ་རྗེ་
-299 -

རྒྱལ་དབང་འཇམ་དཔལ་རྒྱ་མཚོས་མཛད།
འཇིགས་བྱེད་ཀྱི་དཀྱིལ་འཁོར་དུ་དབང་བསྐུར་བའི་ཆོ་ག །འཇམ་དཔལ་ཞི་ཁྲོ་སྦྲགས་
སྒྲུབ་ཀྱི་མན་ངག་ཐུན་མོང་དང་ཐུན་མོང་མ་ཡིན་པ། གསང་བདེ་འཇིགས་གསུམ་གྱི་
རྒྱུད་དང་རིམ་གཉིས་ཀྱི་འཁྲིད་བྱེད་པའི་ཚེ་བླ་མ་རྒྱུད་མཆོད་བྱ་ཚུལ། (༢༡༢བ)ཟབ་
ལམ་འཕོ་བའི་རྣལ་འབྱོར་ཉམས་སུ་ལེན་ཚུལ། བཀའ་གདམས་ཐིག་ལེ་བཅུ་དྲུག་གི་
བདག་མདུན་བུམ་པ་དབང་དང་བཅས་པའི་ཆོ་ག །བཀའ་གདམས་ལྷ་ཆོས་བདུན་ལྡན་
གྱི་མན་ངག་ཤིན་ཏུ་གསང་བ་རིན་ཆེན་སྒྲོན་མ། རྣམ་རྒྱལ་སྟོང་མཆོད་བྱ་ཚུལ། གདུགས་
དཀར་མོའི་དཀྱིལ་ཆོག །བཅུ་གཅིག་ཞལ་གྱི་དཀྱིལ་འཁོར་དུ་དབང་བསྐུར་བའི་ཆོ་ག །
ཚེ་དཔག་མེད་ཀྱི་སྒྲུབ་ཐབས་སྨྱུང་བར་གནས་པའི་ཆོ་ག །མི་འཁྲུགས་པའི་བླ་བརྒྱུད་
བདག་བསྐྱེད་དང་བཅས་པ། མི་འཁྲུགས་པའི་སྒོ་ནས་སྦྱང་ཆོག་བྱ་ཚུལ། མཁའ་འགྲོ་སྡེ་
ལྔའི་བསྙེན་ཡིག །སྒྲོལ་མ་དཀར་ལྗང༌། འཇམ་དཀར། འཇམ་ལུགས་ཚེ་དཔག་མེད་ལྷ་
ལྔ། གནས་བརྟན་བཅུ་དྲུག །སྤྱན་རས་གཟིགས་ཕྱག་བཞི་པ་སོགས་ལྷ་མང་པོའི་རྗེས་
གནང་གི་ཆོ་ག །ཐམས་ཅད་མཁྱེན་པ་བུ་སྟོན་རིན་ཆེན་གྲུབ་ཀྱི་གསུང་འབུམ་དཀར་
ཆག །རྗེ་བླ་མ་ལ་བརྟེན་པའི་བྱིན་རླབས་རིལ་སྒྲུབ་བྱ་ཚུལ། ལུགས་ཟུང་བླང་དོར་ནོར་
བུའི་ཕྲེང་བ། བྱང་ཆུབ་ཀྱི་སེམས་བསྐྱེད་པའི་ཆོ་ག་ཐེག་ཆེན་སྙིང་པོ། བྱིན་རླབས་སྤུངས་
ཞུས་ཀྱི་དོན་གསལ་བར་སྟོན་པའི་མན་ངག །རྒྱལ་བའི་བསྟན་པ་ལ་ཐོས་བསམ་སྒོམ་
གསུམ་གྱིས་འཇུག་པའི་རིམ་པ་སྐལ་ལྡན་མཁས་པ་ཡོངས་ཀྱི་གཞུང་ལམ། འཁྲུངས་
རབས་སོ་བཞི་པའི་སྙིང་པོ་(༢༡ ༣ན)ཐེག་ཆེན་ཆོས་ཀྱི་སྒྲ་དབྱངས། བླ་མའི་རྣལ་འབྱོར་
དང་། ཡི་དམ་ཆོས་སྲུང་གི་སྒྲུབ་སྐོར། དྲིས་ལན། ཆབ་ཤོག །དགེ་བསྐུལ། དགེ་བ་
བསྔོ་བྱང་། བླ་མ་མང་པོའི་བསྟོད་ཚོགས་སོགས་མདོ་སྔགས་ཀྱི་ལམ་གྱི་གནད་ཆ་ཚང་
རེ་སྟོན་པའི་གསུང་རབ་ལེ་ཚན་ཁྱོན་བསྡོམས་དྲུག་བརྒྱ་ཉི་ཤུ་རྩ་བརྒྱད་ཙམ་བཞུགས་
བ 300 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ། །
གཞན་ཡང་ཐུགས་སྲས་བུ་ཆེན་མང་པོས་རྗེ་འདིའི་གསུང་ལ་ཟིན་བྲིས་བགྱིས་པ་
སོ། །
ཆེས་མང་ཡང་མཐའ་དག་པ་ནི་འདིར་མ་བཀོད་དོ། །
རྩོད་ལ་ཆོས་གྲགས་ཕྱོགས་འདིར་ཞུགས་པས་སྨྲ་བ་གཞན་གྱི་རིགས་ཚུལ་མ་
ལུས་གྱི་ནར་ཟད། །རྩོམ་པས་དཔའ་བོའི་ཁེངས་པ་བཅོམས་ཤིང་རྒྱལ་བའི་དགོངས་པ་
འགྲེལ་བྱེད་ཀླུ་སྒྲུབ་ཉིད་དང་མཚུངས། །འཆད་པའི་ང་རོ་རབ་ཏུ་དཔའ་བས་ས་འདིར་
ཁེངས་པའི་ཝ་སྐྱེས་མཐའ་དག་སྐྲག་མཛད་པ། །བཤད་སྒྲུབ་རྒྱལ་མཚན་འཛིན་པ་འདི་
ལས་གཞན་དུ་སུ་ཞེས་རྒྱལ་བ་ཀུན་གྱིས་གཅིག་ཏུ་བསྔགས། །མཁས་པའི་བྱ་བ་རྣམ་
གསུམ་ལ། །ཕུན་ཚོགས་སྤོབས་པ་བརྙེས་པ་ན། །བཤད་དང་སྒྲུབ་པས་ཐུབ་པའི་
བསྟན། །ཉམས་པ་མེད་པའི་དཔལ་འདི་མཛད། །རྒྱལ་བ་གཉིས་པ་གཤེགས་ནས་དེང་
གི་བར། །ཐུབ་བསྟན་ཡོངས་རྫོགས་སྤེལ་བ་ཁྱོད་ཉིད་ལས། །གཞན་པའི་སྲས་ཀྱི་ཐུ་བོ་
མ་མཆིས་ན། །(༢༡༣བ) བློ་བཟང་གྲགས་དེ་བསོད་ནམས་དུ་མའི་སྒོ། །དེ་ལྟར་འཆད་
རྩོད་རྩོམ་གསུམ་དང༌། སྨན་དང་གནས་མལ་ལ་སོགས་པའི་སྒོ་ནས་བསྟན་པ་དང་
སེམས་ཅན་གྱི་དོན་མཛད་པ་ལ་ཤིན་ཏུ་མཁས་པའི་ཡོན་ཏན་རྣམས་མདོ་ཙམ་བརྗོད་
ནས། བཙུན་པའི་ཡོན་ཏན་ཀྱང་། རྗེ་འདི་ཉིད་སྐུ་ཚེ་མང་པོ་ནས་ཚུལ་ཁྲིམས་ཀྱི་ཕུང་
པོ་ཡོངས་སུ་གོམས་པའི་བག་ཆགས་ཀྱི་མཐུ་བརྟས་པས་བྱིས་པའི་དུས་ཉིད་ནས་བག་
ཡོད་ཀྱི་ཚུལ་ལ་གནས་ཏེ་སེམས་ཅན་གཞན་ལ་གནོད་པ་སྤོང་ཞིང་ཕན་པའི་བྱ་བ་གང་
ཞིག་ལ་སྤྱོད་སྙམ་དུ་དྲན་ཤེས་དང་ལྡན་པའི་སྒོ་ནས་ཅི་མཛད་སེམས་ཅན་གྱི་དོན་ཁོ་
ནར་སྤྱོད་པ་ཡིན་ཏེ། བྱིས་པ་གཞན་གྱིས་བྱ་དང་བྱིའུ་མང་དུ་བཟུང་སྟེ་གསོད་པར་
བརྩམས་པ་ན་སྙིང་རྗེ་ཚད་མེད་པ་འཁྲུངས་ཏེ་ཕ་ཕ་མ་རྒན་སེམས་ཅན་སྙིང་རེ་རྗེ་
གསུང་ནས་བྱིས་པ་དེ་རྣམས་ལ་རྗེ་རང་གི་བཤོས་ཀྱི་སྐལ་བ་དང་། ཁབ་སོགས་བྱིས་པ་
- 301 -

རྒྱལ་དབང་འཇམ་དཔལ་རྒྱ་མཚོས་མཛད།
མགུ་བའི་ཡོ་བྱད་མང་དུ་གནང་སྟེ། སེམས་ཅན་དེ་རྣམས་ཀྱི་སྲོག་བླུ་བར་མཛད་པ་དང་།
ལན་ཅིག་ཡབ་ཀྱིས་གཞན་གྱི་རྟ་བོང་གི་ཁྲོད་དུ་སྦྲང་རྩི་འཐུ་བར་བརྫ་ངས་པ་ན
། གཞན་
གྱི་ནོར་མ་བྱིན་པར་བླངས་ན་དམ་པའི་སྤྱོད་ཚུལ་ལས་ཉམས་པར་འགྱུར་བ་མཁྱེན་ཏེ་
འགྲོ་མི་དགོས་པར་གསོལ་ཀྱང་བཟློག་མ་ཐུབ་པར་ཕེབས་དགོས་བྱུང་བས། བདག་
པོས་ཤེས་ཏེ་འགྲམ་( ༢༡༤ན)ལྕག་མང་དུ་བསྣུན་པས་སྙུན་ཟུག་ཚད་མེད་པ་བྱུང་བ་ན།
འདི་ལྟ་བུའི་སྡུག་བསྔལ་ནི་བདག་གི་ཚུལ་ཁྲིམས་ལས་ཉམས་པས་ཉེས་ཀྱིས་བདག་གི་
ལས་འདི་ལྟ་བུ་བྱེད་པ་གཞན་རྣམས་ཀྱི་སྡུག་བསྔལ་ཡང་བདག་གི་ཐོག་ཏུ་སྨིན་ཏེ་སེམས་
ཅན་ཐམས་ཅད་ཚུལ་ཁྲིམས་དང་ལྡན་པར་གྱུར་ཅིག་ཅེས་རྒྱལ་སྲས་ཀྱི་སྤྱོད་པ་ལ་སྨོན་
ལམ་ཡང་མཛད་ཅེས་གསུང་ངོ༌། །རབ་ཏུ་བྱུང་ནས་ཀྱང་སྲོག་ཆགས་ལ་གནོད་པ་སྤང་
བའི་ཆེད་ཆུ་ཚགས་མ་རྒྱབ་པའི་ཆུ་ལ་ལོངས་མི་སྤྱོད་ཅིང་། ཆུ་ཚགས་རྒྱབ་པའི་ཆུ་ཡང་
ཞག་གསུམ་ལྷག་འདས་ན་སླར་ཡང་ཆུ་ཚགས་སྐྱར་ནས་མཛད། གྲྭ་རོགས་གཞན་
རྣམས་ཀྱིས་ཕྱི་དྲོའི་ཁ་ཟས་ལ་ཉེས་པ་མེད་ཅེས་བསྐུལ་ཀྱང་དམ་པའི་སྤྱོད་ཚུལ་ལས་
སྐད་ཅིག་ཀྱང་མ་ཉམས་ཤིང་། ཁམ་ཚན་གྱི་གྲྭ་པ་ཚང་མ་གཞིས་དགོན་གྱི་དུས་གཏོར་
སོགས་སུ་ཕེབས་པའི་སྐབས་མྱོས་འགྱུར་ལ་ཚོགས་ཆང་དུ་མིང་བཏགས་ཏེ་ཅི་དགར་
ལོངས་སྤྱད་ནས་ར་རོ་བ་ན་གླུ་གར་དང༌། རྩེ་འཇོ་སོགས་ཁྱིམ་པ་སུན་འབྱིན་གྱི་ལས་ལ་
འཛེམ་མེད་དུ་སྤྱོད་པའི་སྐབས་ཀྱང་། རྗེ་འདི་ཉིད་ནི་ཚུལ་དེར་འཇུག་པ་ལྟ་ཅི་སྨོས།
སྟོན་པའི་བཅས་པ་ལས་ཕྱི་རོལ་དུ་གྱུར་པ་དེ་དག་ལ་ཐུགས་སྐྱོ་ནས་དགྲ་མེད་གཉེན་
མེད་ཀྱི་རི་སུལ་ཞིག་ཏུ་དཔོན་མེད་གཡོག་མེད་ཀྱི་སྤྱོད་ཚུལ་བཟུང་ནས་ཚེ་ཐུང་འདི་ལ་
ཆོས་གཞན་(༢༡༤ བ)མ་བྱུང་ཀྱང་ཁས་བླངས་པའི་བསླབ་ཁྲིམས་དག་པ་ཞིག་མི་བྱེད་རི་
ཞེས་དབུ་སྙུང་བཞེས་ཤིང་། ཇི་ལྟར་བཞེད་པ་ལྟར་ཆེན་པོའི་ཡོ་ལང་། ཟས་གོས་ཀྱི་
- 302 -

ཡོངས་འཛིན་ཡེ་ཤེས་རྒྱལ་མ་ཚན་གྱི་རྣམ་ཐར་ལས་སྐབས་དྲུག་པ།
གསོག་བསྲུང༌། ཉེ་དུའི་འདུ་འགོད་ སོགས་ཆོས་བརྒྱད་ ཀྱི་ བྱ་བ་མཐའ་ དག་ རླུང་ ལ་
བསྐུར་ཏེ་དགུང་ལོ་ཉེར་གསུམ་པར་དབེན་པའི་རི་སུལ་དུ་གཤེགས་ནས་སྦྱངས་པའི་
ཡོན་ཏན་བཅུ་གཉིས་དང༌། འཕགས་པའི་རིགས་བཞི་ལ་སོགས་པ་དྲང་སྲོང་གི་བརྟུལ་
ཞུགས་ལ་གནས་ཏེ་རྒྱལ་བ་དགྱེས་པའི་ལམ་འབའ་ཞིག་ལ་སྒྲུབ་པ་སྙིང་པོར་མཛད་
ཅིང༌། དེ་ཡང་བླ་མ་གྲུབ་པའི་དབང་ཕྱུག་བཞུགས་པའི་སྐབས་སྐུ་མདུན་གྱི་བྱ་བ་ཙམ་
ལ་ཡིད་གཞུངས་པ་མ་ཡིན་པར་བླ་མའི་བ་གཡོག་དང་དགེ་འདུན་གྱི་ལས་སོགས་བྱ་
བ་ཆེ་ཕྲ་ཐམས་ཅད་ལ་ངོ་ལྐོག་དང་སྐྱོ་ངལ་མེད་པར་ལུས་ཀྱིས་བསྙེན་བཀུར་བ་གཙོ་
བོར་མཛད་ཅིང༌། བླ་མ་གཤེགས་ནས་ད་ནི་བླ་མའི་བཀའ་ལྟར་སྡོམ་པ་ གསུམ་ གྱི་
བཅས་མཚམས་ལས་སྐད་ཅིག་ཀྱང་མི་འདའ་བར་སྒྲུབ་པ་གཤའ་མ་ཞིག་བྱའོ་སྙམ་དུ་
བག་ཡོད་དང་ལྡན་པར་མཛད། ཕྱིས་འཕྲིན་ལས་ཇེ་རྒྱས་སུ་གྱུར་ནས་ཀྱང་ཉོན་མོངས་
སྐྱེ་བའི་གཞི་ནི་ ཟག་ བཅས་ ཀྱི་དངོས་པོ་ཡིན་པས། ཡུལ་ གཞན་ ལ་ འཕྱར་གཡེང་
སྤང་བའི་ཕྱིར་ཆོས་འཆད་སྤེལ་དང་ཆོས་ལྡན་གྱི་དགོས་པ་ཁྱད་པར་ཅན་གྱི་སྐབས་
ཙམ་མ་གཏོགས་དུས་ཁོར་ཡུག་ཏུ་སྐུ་( ༢༡༦ན)མཚམས་ཁོ་ན་ལ་བཞུགས་ཏེ་ཉེས་པས་
ནམ་ཡང་མ་གོས་པར་མཛད་ཅིང་། ཕྱོགས་འདིར་ཞབས་བཀོད་ནས་ཀྱང་སློབ་མ་དང་
ཡོན་བདག་གི་ངོ་འཛིན་མི་མཛད་པར་དུས་རྒྱུན་དུ་བཅད་རྒྱ་ཁོ་ན་དང༌
། སྐུ་མདུན་དུ་
མཇལ་བ་དྲག་ཞན་སུ་བྱུང་ཡང་ཆོས་ཕྱོགས་ཀྱི་བཀའ་སློབ་རེ་མཛད་དེ་འཕྲལ་འཕྲལ་
སློག་པར་མཛད་པ་མ་གཏོགས་གཏམ་དང་ཟང་ཟིང་གཉིས་ཀའི་སྒོ་ནས་དེ་དག་གི་ངོ་
བཟུང་སྟེ་ཚུལ་ཁྲིམས་ལས་ཉམས་པ་སྐད་ཅིག་ཀྱང་མི་མཛད། མདོར་ན་སྒོ་གསུམ་ལ་
དྲན་ཤེས་ཉེ་བར་བཞག་སྟེ་སྟོན་པ་ཐུགས་རྗེ་ཅན་གྱིས་ཇི་ལྟར་བཅས་པའི་ཚུལ་ལས་
སྐད་ཅིག་ཀྱང་མི་ཉམས་པའི་བརྟུལ་ཞུགས་བདག་གིར་མཛད་དེ། ཐ་ན་ཕེབས་བཞུགས་
- 305 -

རྒྱལ་དབང་འཇམ་དཔལ་རྒྱ་མཚོས་མཛད།
ཀྱི་ཀུན་སྤྱོད། སྤྱན་གྱིས་གཟིགས་སྟངས། ན་བཟའ་བཞེས་ལུགས་ཚུན་ཆད་ཀྱང་ངའི་བླ་
མ་པཎ་ཆེན་བློ་བཟང་ཡེ་ཤེས་ཀྱི་ལུགས་ཡིན་གསུངས་ཏེ་མཐའ་གཉིས་སྤངས་པའི་ཆོས་
གོས་ཟླུམ་པོར་གསོལ་ནས་འགྲོ་བ་སུ་ཞིག་གིས་མཐོང་ཡང་མི་མཐུན་པ་མེད་པའི་རྣམ་
པར་དག་པ་ཞིག་མཛད། དེའི་མཐུས་རྗེ་ཉིད་ཀྱི་སྐུ་བལྟ་བས་ཆོག་མི་ཤེས་པ་གཟི་བརྗིད་
ཀྱི་ཕུང་པོ་དང་ལྡན་ཞིང་། མ་ལ་ཡའི་དྲི་བཟང་པོས་ཀྱང་བསྒྲུན་དུ་མེད་པའི་ཚུལ་ཁྲིམས་
ཀྱི་དྲི་བསུང་གིས་སྐལ་ལྡན་ཡོངས་ཀྱི་དྲི་འཛིན་གྱི་དབང་པོ་ལ་བདེ་བའི་དཔལ་སྟེར་
(༢༡༥བ)བར་མཛད་པ་ནི་སྐྱེ་བོ་ཀུན་གྱིས་མངོན་སུམ་དུ་གྲུབ་པ་འདི་ཡིན་ནོ། །དེ་ལྟར་
རྒྱུ་ཚོགས་པ་ལས་འབྲས་བུ་འབྱུང་བ་རྟེན་འབྲེལ་གྱི་ཆོས་ཉིད་ཡིན་པས། ཚུལ་ཁྲིམས་
ཀྱི་ཕུང་པོ་ཡོངས་སུ་རྫོགས་པ་ལས་ཏིང་ངེ་འཛིན་དང་ཤེས་རབ་ལ་སོགས་པའི་ཡོན་
ཏན་གྱི་ཚོགས་མ་ལུས་པ་སྤུངས་པ་བཞིན་དུ་གྱུར་ཏེ་སྤང་རྟོགས་ཀྱི་མཛད་པ་རྒྱལ་བ་ར
ཀུན་དང་མཉམ་པས་ན་རྗེ་འདིའི་ཐུགས་རྒྱུད་ཀྱི་ཡོན་ཏན་བདག་ལྟ་བུས་ནི་ཇི་བཞིན་
དུ་བརྗོད་པར་བྱ་བའི་ཡུལ་ལས་འདས་པ་ཞིག་ཡིན་ནོ། །
བསྟན་འགྲོ་ཆོས་བཞིན་དུ་སྐྱོངས་བའི་སློབ་མ་
ཇི་ལྟར་བསྐྱངས་པའི་སྐོར།
གཞན་ཡང་རྗེ་འདི་ཉིད་སྐྱེ་བ་མང་པོ་ནས་གདུལ་བྱའི་དོན་མཛད་པ་ལ་གོམས་
པས་བྱིས་པའི་གནས་སྐབས་ ནས་ བཟུང་། གཞན་ དོན་ གྱི་ མཛད་ པ་ ཞར་ དུ་ ཡང་ མི་
འགོག་ཅིང་། ཁྱད་པར་རང་གི་བླ་མའི་བཀའ་བཞིན་བསྟན་འགྲོའི་དོན་དུ་འཆད་སྤེལ་
མཛད་པའི་དུས་སུ་བབས་པ་ན་དགུང་ལོ་སོ་བརྒྱད་པ་ལྕགས་རྟ་ལོ་གདན་ས་ཆེན་པོ་
བ 304 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
དཔལ་ལྡན་འབྲས་སྤུངས་སུ་མིའི་སློབ་མ་བརྒྱད་གྲྭ་གཅིག་ཙམ་དང༌། གཞན་ཡང་
འགྲོ་བ་མང་པོར་ལམ་རིམ་བདེ་ལམ་སེམས་བསྐྱེད་དང་བཅས་པ་རྒྱས་པར་མཛད་པ་ནས་
བཟུང་གྱ་གཅིག་པ་ཆུ་གླང་གི་བར་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་མན་
ངག་གི་སྙིང་པོ་རྣམས་སྐལ་བ་དང་ལྡན་པའི་གདུལ་བྱ་རྣམས་ལ་སྐུ་མཚམས་ཀྱི་གསེང་
བར་དཔྱིད་དང་། དབྱར་དང་། སྟོན་ལ་སོགས་པར་འཆད་(༢༡༦ན)སྤེལ་ནར་མར་
མཛད་ཅིང་། དེ་ཡང་མདོ་སྔགས་ཀྱི་ལམ་སོ་སོའི་ངོ་བོ་མ་ནོར་བ། གྲངས་ མ་ཆད་ པ། གོ་
རིམ་མ་འཁྲུགས་པ། མདོ་རྒྱུད་ཀྱི་རྒྱབ་རྟེན་དང་ལྡན་པ། དཔེ་དང་གཏན་ཚིགས་དུ་
མའི་སྒོ་ནས་འཆད་པར་མཛད་པས་རྒྱ་བོད་ཧོར་གསུམ་གྱི་བླ་མ་སྤྲུལ་སྐུ། བསྟན་
འགྲོར་སྨན་པའི་དགེ་བའི་བཤེས་གཉེན། ཐར་བ་དོན་དུ་གཉེར་བའི་སྐལ་ལྡན་ཐམས་
ཅད་རྗེ་འདིའི་སློབ་མར་འདུས་ཤིང༌། དེ་དག་ལས་ཆེ་ལོང་ཙམ་ཞིག་སྡོམ་ཐོར་བཀོད་ན་
འདི་ལྟར། ཉི་ཟླ་ལྟར་ཡོངས་སུ་གྲགས་པའི་སློབ་མ་རྣམ་གཉིས། འཇམ་མགོན་བླ་མའི་
རྒྱལ་ཚབ་གདུང་བཞི། གཞུང་ལུགས་རབ་འབྱམས་སྨྲ་བའི་མཁས་པ་བཅོ་བརྒྱད། དམ་
པའི་སྐྱེ་བརྒྱུད་འཛིན་པའི་ཐུགས་སྲས་སེམས་དཔའ་ལྔ་བཅུ་རྩ་ལྔ། གདན་ས་ཆེན་པོ་
བཞིའི་ཆོས་རྗེ་ཞལ་སྔ་ནས་བཅུ་ཕྲག་དྲུག །གཞུང་ལུགས་རབ་འབྱམས་ལ་སྦྱངས་པ་
མཐར་ཕྱིན་པ་ན་རྗེ་འདི་ལས་སྙན་བརྒྱུད་ཀྱི་མན་ངག་རྣམས་གསན་ཏེ་གདམས་དོན་
རྣམས་དབེན་པའི་རི་སུལ་དུ་འཚོ་བ་ངན་ངོན་ལ་བརྟེན་ནས་ཉམས་སུ་བླངས་པས་གྲུབ་
འབྲས་ཀྱིས་བསྟན་པ་ལ་ཕན་འདོགས་པ་སྐབས་སུ་བབས་ན་གནས་གཞི་གསར་དུ་
བརྩིགས་ཏེ་མན་ངག་གི་བཤད་རྒྱུན་སྤེལ་ཐུབ་པའི་སློབ་མ་བཅུ་བཞི། རྗེ་ཉིད་བསྟན་
འགྲོའི་དོན་ཧ་ཅང་རྒྱ་ཆེན་པོའི་སྐབས་དད་ལྡན་རེ་གཉིས་ལ་དམིགས་བསལ་གྱི་ཆོས་
སྟོན་པ་མ་ཁོམ་( ༢༡༦བ)པའི་ཚེ་དབང་ལུང་སོགས་སྙན་བརྒྱུད་ཀྱི་མན་ངག་རྣམས་
- 305 -

རྒྱལ་དབང་འཇམ་དཔལ་རྒྱ་མཚོས་མཛད།
སྟོན་ནུས་པ་ནང་གི་ཐུགས་སྲས་བྱང་སེམས་ཀྱི་བདག་ཉིད་ལྔ། དབེན་པའི་གནས་དུ་
མར་བྱ་བྲལ་གྱི་སྤྱོད་པས་མན་ངག་རྣམས་ཉམས་སུ་བླངས་པ་ལ་བརྟེན་ནས་ཉམས་དང་
རྟོགས་པའི་ཡོན་ཏན་ཕུལ་ཕྱིན་འཁྲུངས་པ་མི་ལ་ལྟ་བུའི་སློབ་མ་མཆེད་དྲུག །གཞན་ཕན་
འཕྲིན་ལས་ཀྱི་སྒོ་འཕར་ཕྱེ་བ་ན་འདུས་པ་དང་པོའི་འཁོར་ལྔ། སྡོམ་པ་གསུམ་གྱིས་
རྒྱུད་གཏམས་ཞིང་ཡི་གེ་དང་སྡེབས་སྦྱོར་ལ་སོགས་པ་ཐུན་མོང་བའི་རིག་གནས་ཀྱིས་
ཐུགས་ཟིན་པའི་སློབ་མ་བཞི་སྟེ་ཁྱོན་བརྒྱ་དང་བདུན་ཅུ་དོན་གཅིག་ཡོད་དོ། །
གཞན་ཡང་རྒྱུད་གྲྭ་སྟོད་སྨད་ཀྱི་མཁན་རབས་དང་། དབུས་གཙང་གི་ཆོས་སྡེ་
ཕལ་ཆེར་གྱི་མཁན་པོ་རྗེ་འདིའི་སློབ་མར་མ་གྱུར་པ་ཆེར་མེད་པས་དེ་དག་ལ་སོགས་པའི་
གངས་ཅན་གྱི་སྡེ་སྣོད་འཛིན་པ་འབུམ་ཕྲག་མང་པོའི་གཙུག་གི་ནོར་བུ་བླ་ན་མེད་པ་ཡིན་
ཞིང་། བདག་ཉིད་ཀྱིས་ཀྱང་རྗེ་བཙུན་བླ་མ་འདི་ཉིད་ལོ་བཅུ་གཉིས་ཀྱི་བར་དུ་བསམ་
སྦྱོར་གཉིས་ཀྱི་ཚུལ་བཞིན་དུ་བསྟེན་ནས་མདོ་སྔགས་ཀྱི་ཟབ་ཆོས་དཔག་ཏུ་མེད་པའི་
བཀའ་དྲིན་ནོད་པས་ན་སློབ་བུའི་ཐ་ཤལ་དུ་གཏོགས་པ་ཞིག་ཡིན་ནོ། །དེ་ཡང་གཞན་
གྱི་དང་བ་སྤེལ་བའི་ཕྱིར་དང་། སྤམ་བཤད་སོགས་ཀྱི་སྒྲོ་བསྐུར་བསལ་བའི་ཆེད་དེ་དག་སོ་
སོའི་མཚན་དང༌། བསྟན་པ་ལ་བྱ་བ་མཛད་( ༢༡ ༧ན)ཚུལ་སོགས་རྣམ་ཐར་རགས་
བསྡུས་ཙམ་བཀོད་ན་ངོ་མཚར་བར་འབྱུང་མོད་ཀྱང་ཡི་གེའི་ཁུར་གྱིས་འཇིགས་ནས་མ་
སྤྲོས་སོ། །
- 306 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ། །
འདུལ་བྱ་རྟག་འཛིན་ཅན་རྣམས་ཆོས་ལ་བསྐུལ་ཕྱིར་
མྱ་ངན་ལས་འདས་ཚུལ་བསྟན་པའི་སྐོར།
རྫུ་འཕྲུལ་རྐང་པ་བཞི་ཡིས་ཕྱུག་པའི་དབང་ཕྱུག་བརྒྱད་ཀྱི་ཁྲིར་འཁོད་པ། །
སྟོབས་བཅུའི་དཔལ་མངའ་ཆོས་ཀྱི་རྒྱལ་པོ་དཔལ་ལྡན་བླ་མ་དེ་ཉིད་གྱིས། །བློ་བཟང་
རྒྱལ་སྲིད་སླར་ཡང་སྤེལ་བའི་ཐུགས་བསྐྱེད་གཅིག་ཏུ་བརྡོལ་བ་ལས། །སྲས་མཆོག་
བསྟན་འཛིན་གྲངས་མེད་ཚོགས་ཀྱིས་གངས་ཅན་ལྗོངས་འདི་དོག་པོར་མཛད། །ལ་ལ་
བསམ་གཏན་ཡོངས་ལ་འཇུག་ཅིང་ལྡང་། །གཞན་དག་འཆད་རྩོད་རྩོམ་པའི་བྱ་བས་
བྲེལ། །ཕལ་ཆེར་རྣམ་དག་ཁྲིམས་ཀྱིས་རྒྱུད་ཕྱུག་པའི། ། ལྗོངས་འདི་ཐུབ་བསྟན་འཛིན་
པས་བྱུར་བུར་གཏམས། །དེ་ལྟར་བསྟན་པ་དང་སེམས་ཅན་གྱི་དོན་མཐའ་ཡས་པ་
ཞིག་མཛད་པས་སྐུ་དངོས་ཀྱིས་འདུལ་བའི་སྐལ་བ་དང་ལྡན་པའི་གདུལ་བྱ་དག་གི་དོན་
ཕལ་ཆེར་མཛད་ཟིན་ནས་ཞིང་ཁམས་གཞན་དུ་འབྱོན་པའི་དགོངས་པ་གཏད་པ་ན། ཉེ་
གནས་དགེ་ལེགས་རྒྱལ་མཚན་ལ། ད་འུ་རང་དབུས་གཙང་དུ་སླེབས་ནས་ཕྱི་ལོ་ཟླ་བ་
དྲུག་པའི་ཚེས་གཅིག་གི་མི་ལོ་ཆེན་པོ་བཅུ་གཉིས་སོང་། དེའི་བར་ལ་རང་ནུས་ཀྱིས་
འཆད་སྤེལ་ཡང་དགའ་རབ་བྱེད་རྒྱུ་བྱུང་། ད་ནི་ན་སོ་རྒས་འདུག་གསུང་། ཡང་འུ་རང་
གི་དང་ (༢༡༧བ) པོ་བླ་མ་ལ་ཆོས་ཞུ་བའི་ཚེ་ རིམ་ལྔ་གསལ་སྒྲོན་འདི་དང༌། འཁྲིད་
ཆེན་བརྒྱད་པོ་འདི་ལ་དཀའ་བ་ཆེན་པོ་བྱས་པ་ཡིན། འདི་རྣམས་རྒྱལ་བ་ཡབ་སྲས་
གཉིས་ལ་འབུལ་ཐུབ་ན་བསྟན་པ་ལ་བྱ་བ་བྱས་པར་འགྱུར་ཏེ། ད་རྟེན་འབྲེལ་འགྲིགས་
པ་ཞིག་དཀའ་བར་འདུག་གསུང་། ཡང་ཉེ་གནས་ལ་སྐྱིད་གྲོང་གི་རི་ཁྲོད་པ་རྣམས་ཁོ་
- 307 -

རྒྱལ་དབང་འཇམ་དཔལ་རྒྱ་མཚོས་མཛད། །
བོ་ཐུག་འདོད་ན་གསར་ལོའི་དཔྱིད་ཆོས་ཀྱིས་རྗེས་ཟིན་པར་འབྱོར་ཐུབ་པའི་བཀོད་པ་
གྱིས་གསུང་། འདིའི་སྐབས་གནམ་དཔྱད་ཤིན་ཏུ་ངན་པས་སྐྱིད་ཤོད་ཀྱི་ཡུལ་གྲུ་ཀུན་ཏུ་
ནམ་མཁའི་ཁྱོན་མཐའ་དག་ཐལ་ཆར་གྱིས་ཁེངས་ཏེ། ཉི་མའི་འོད་དག་ཀྱང་མོག་མོག་
པོར་གྱུར་པ་ན་རྗེའི་ཞལ་ནས་སྔ་སོར་པཎ་ཆེན་ཐམས་ཅད་མཁྱེན་པ་དེ་ཉིད་དང་། ལྟུང་
སྐྱ་རིན་པོ་ཆེ་གཉིས་མཛད་པའི་ཐ་མ་སྟོན་པར་ཕྱོགས་པའི་ཚེ་གནམ་གཤིས་ངན་ པ་
འདི་འདྲ་བྱུང་བ་དྲན། ད་སུ་ལ་ངན་ན་གསུང་། ཡང་འུ་རང་གི་བརྩམ་ཆོས་སྐྱེས་རབས་
འགྲེལ་ཆེན་ནས་རི་ཁྲོད་པ་རྣམས་ལ་ལུང་བྱེད་འཕྲོས་རྣམས་འདི་ལོ་གྲུབ་པ་བྱེད་རྩིས་
ཡིན་ཏེ། ད་དུས་གཏུགས་སོང་གསུང༌། དེ་ནས་དགུང་ལོ་གྱ་གཅིག་ཏུ་ཕེབས་པ་ཆུ་གླང་
གནམ་ལོ་གསར་ཚེས་ཀྱི་དགའ་བ་དང་པོའི་ཉིན་བླ་མ་ཡི་དམ་ཆོས་སྲུང་ལ་མཆོད་
གཏོར་རྒྱ་ཆེན་པོ་བཤམས་ཏེ་བསྟན་པ་རྒྱས་པའི་ཐུགས་སྨོན་གྱིས་མཚམས་(༢༡༨ན)
སྤྱོར་ཡང་སྔར་བཞིན་མཛད། འདི་སྐབས་སྐྱེ་འགྲོ་སྤྱིའི་དཀར་མིན་ལས་ཀྱི་འབྲས་བུ་
དུས་སུ་བདོ་བས་ལྷ་ལྡན་སོགས་ཡུལ་གྲུ་ཐམས་ཅད་དུ་འབྲུམ་ནད་རྒྱ་ཆེ་ཞིང་ནད་ཤིན་
ཏུ་དྲག་པས་ཕལ་ཆེར་ལྔ་པའི་ལམ་དུ་གྱུར་པར་བརྟེན་ན་འཆིའི་འཇིགས་པས་འགྲོ་བ་
རྣམས་སྡུག་བསྔལ་བར་མ་ཟད། ལྷ་ལྡན་སྨོན་ལམ་ཆེན་མོ་ཡང་ཚུགས་ཉེའི་དབུས་
གཙང་གི་དགེ་འདུན་ཁྲི་ཕྲག་མང་པོ་འདུས་རྒྱུར་སོང་གཤིས། དགེ་འདུན་གྱི་སྡེ་ལ་ནད་
བག་དེ་རིགས་རྒྱ་ཆེར་གྱུར་ན་བཤད་སྒྲུབ་ཀྱི་བསྟན་པ་ཉམས་པར་འགྱུར་བ་གདོན་མི་
ཟ་བར་དགོངས། བསྟན་འགྲོའི་ཕན་བདེར་གནོད་པའི་རིམས་ནད་དེ་དག་མྱུར་དུ་ཞི་
བའི་ཆེད་དུ་དམིགས་སྨོན་ལམ་གྱི་སྐབས་སྐྱེས་རབས་ཀྱི་འཆད་ཉན་འཆར་ཅན་གནང་
རྒྱུ་ཡང་བཤོལ་ཏེ་སྐུ་བཅད་རྒྱ་ལ་བཞུགས་ནས། རྡོ་རྗེ་སེམས་དཔའ་དང་། དམ་ཚིག་རྡོ་
རྗེའི་སྒོ་ནས་སྡིག་སྒྲིབ་དང་དམ་ཚིག་ཉམས་ཆགས་སྦྱོང་བ་དང་། འབྱུང་པོའི་གཏོར་མ་
- 308 -

ངགཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པཐུགས་ས
ལ་གཅིག་ཏུ་འགྲུས་པར་མཛད་པས་སྐྱེ་བོ་བྱིངས་ཀྱི་ཁྲོད་ནས་ནད་གསར་མཆེད་ཁ་
I.
ཤིན་ཏུ་ཕྲ་ཞིང་། ལྷག་པར་དགེ་འདུན་རྣམས་ནི་པད་མ་འདམ་གྱིས་མི་གོས་པ་ལྟར་
ནད་བག་གི་ཁྲོད་དུ་བཞུགས་ཀྱང་ནད་ཀྱི་དོགས་གཞི་ཙམ་ཡང་མ་བྱུང་བས་གཟུར་
གནས་བློ་ལྡན་ཀུན་ཀྱེ་མ་འདི་ལྟ་བུ་ནི་བདག་ཉིད་ཆེན་པོ་སྨོན་ལམ་(༢༡༨བ)གྱི་མཐུ་
ཡོངས་སུ་གྲུབ་ པ་ཞིག་གི་བདེན་ཚིག་གི་བྱིན་རླབས་ཡིན་པ་གོར་མ་ཆག་གོ་ཞེས་
དགའ་བའི་ཅ་ཅོ་རྒྱུད་མར་སྒྲོག་ཅིང་། བླ་མ་དགེ་འདུན་གྱི་བྱིན་རླབས་ཀྱི་མཐུ་ལ་ཤེས་
ནས་དད་པ་ཐོབ་སྟེ་མཆོད་ཅིང་བསྙེན་བཀུར་བ་ཡང་སྔར་བས་གཟབས་པས་རྗེ་བདག་
ཉིད་ཆེན་པོའི་མཛད་ཆེན་ཐུན་མོང་མ་ཡིན་པ་ཆོས་དང་ཟང་ཟིང་གཉིས་ཀའི་སྒོ་ནས་
གོང་འཕེལ་གྱི་ལུགས་སུ་གྱུར་ཏོ། །
འདི་སྐབས་ རྗེ་ཉིད་ཀྱི་ཞལ་འདོན་དུ་ཇི་ལྟར་མཛད་པ་རྗེ་ཙོང་ཁ་པ་ཆེན་པོ་ནས་
མཁས་གྲུབ་དགེ་ལེགས་དཔལ་བཟང་པོ་ལ་བརྒྱུད་པའི་སྙན་བརྒྱུད་ཀྱི་མན་ངག་ལས་
འབྱུང་བ་ལྟར་བཅོམ་ལྡན་འདས་དམ་ཚིག་རྡོ་རྗེའི་སྒོམ་བཟླས་ཀྱི་སྒོ་ནས་སྡིག་སྒྲིབ་དང་
དམ་ཚིག་ཉམས་ཆགས་སྦྱོང་བའི་མན་ངག་དངོས་གྲུབ་ཀུན་འབྱུང་ཞེས་བྱ་བའི་ལེགས་
བཤད་ཀྱང་མཛད། ཚེས་བཅོ་ལྔའི་ཉིན་བྲག་གཡབ་སྤྲུལ་པའི་སྐུ་ཡེ་ཤེས་བློ་བཟང་
བསྟན་པའི་རྒྱལ་མཚན་འཁོར་བཅས་ལ་དགེ་ཚུལ་གྱི་སྡོམ་པ་སྩལ་ཅིང་། བླངས་འདས་
སོ་དྲུག་གི་ངོས་འཛིན་གྱི་སྡོམ་ཚིག་རྗེ་རང་ཉིད་ཀྱིས་མཛད་པའི་ལུང་དང་ལག་ལེན་
དོག་ཕྱོགས་ནས་བསྲུང་ཚུལ་གྱི་མན་ངག་རྣམས་ཞིབ་པར་སྩལ། གཞན་ཡང་གླིང་
དཔོན་མོ་ནམ་མཁའ་སྒྲོལ་མ་དང༌། དབེན་དགོན་པ་དགེ་སློང་ཡེ་ཤེས་དར་རྒྱས་སོགས་
ལ་དགའ་ལྡན་ལྷ་བརྒྱ་མའི་(༢༡༩ན)འཁྲིད་དང་། རྗེ་རང་ཉིད་ཀྱིས་མཛད་པའི་བྱམས་
མགོན་དང་རྗེ་ཙོང་ཁ་པ་ཆེན་པོར་བརྟེན་པའི་བླ་མའི་རྣལ་འབྱོར་སོགས་ཟབ་པ་དང་རྒྱ་
-309 -

རྒྱལ་དབང་འཇམ་དཔལ་རྒྱ་མཚོས་མཛད།
ཆེ་བའི་འདོད་ཆོས་མང་པོ་དང་། ཚེས་བཅོ་བརྒྱད་ཀྱི་ཉིན་དབེན་དགོན་པ་ཡེ་ཤེས་གྲགས་
པ་སོགས་དོན་གཉེར་ཅན་བཞི་ལ་བསྙེན་རྫོགས་ཀྱི་སྡོམ་པ་ཡང་སྩལ། དུས་འདིར་
གླིང་དཔོན་མོ་ནས་ཁོ་པ་རང་གི་ཡུལ་དུ་ཞྭ་སེར་ཅོད་པན་འཆང་བའི་དགེ་འདུན་གྱི་སྡེ་
སྔོན་ཆད་མེད་པར། ཕྱིས་ནས་རྗེ་ཉིད་ཀྱི་ཕྱག་བཞེས་ལྟར་གྱི་དགེ་ལྡན་པའི་དགོན་
གནས་ཞིག་གསར་བསྐྲུན་བྱེད་རྒྱུར་མཁས་བཙུན་བཟང་གསུམ་འཛོམ་པའི་བླ་ཚབ་ཅིག་
གནང་དགོས་ཚུལ་གསོལ་བ་བཏབ་པ་བཞིན། དགེ་བའི་བཤེས་གཉེན་བློ་བཟང་ཕན་
བདེ་སྐུ་ཚབ་ཏུ་མངགས་ཏེ། གླིང་ཕྱོགས་སུ་ལྟ་གྲུབ་རྣམ་དག་གི་སྒོ་ནས་རྗེ་བླ་མའི་བསྟན་
པའི་ཞབས་འདེགས་ཚུལ་བཞིན་དུ་བགྱིད་དགོས་པའི་བཀའ་འདོམས་ཀྱང་སྩལ། ཚེས་
བཅུ་དགུ་ནས་སླར་ཡང་བཅད་རྒྱ་ལ་བཞུགས་ཏེ། ཐུན་བཞིའི་རྣལ་འབྱོར་ལ་བརྩོན་
པར་མཛད། ཟླ་བ་གཉིས་པའི་ཚེས་ཉེར་ལྔ་ལ་བཅད་རྒྱ་ལས་བཞེངས་ཏེ་ ར་ཉག་པ་ཡེ་
ཤེས་སྙན་གྲགས་སོགས་བསྒྲུབ་བྱ་གཉིས་ལ་དགེ་ཚུལ་གྱི་བསླབ་སྡོམ་དང་། ཕྱི་ཉིན་
གསོལ་དཔོན་དཔལ་འབྱོར་རྒྱལ་མཚན་སོགས་(༢༡༩བ)དོན་གཉེར་ཅན་འགའ་ཞིག་
ལ་དགའ་ལྡན་ལྷ་བརྒྱ་མའི་འཁྲིད་དང་། ཕུང་པོ་གསུམ་པའི་མདོ། སྒྲོལ་བསྟོད་ཕྱག་
འཚལ་ཉེར་གཅིག་གི་ལུང་བཅས་སྩལ། དེ་ནས་ཇི་ལྟར་བཅོམ་ལྡན་འདས་ཤཱཀྱ་ཐུབ་པ་
ཡོངས་སུ་མྱ་ངན་ལས་འདའ་བའི་མཛད་པ་སྟོན་པར་བཞེད་པ་ན་སྐུ་དངོས་ཀྱི་གདུལ་
བྱའི་ཐ་མ་དག་གི་དོན་མཛད་ཕྱིར་གྲོང་ཁྱེར་རྩྭ་ཅན་དུ་ཕེབས་ཏེ་དྲི་ཟའི་རྒྱལ་པོ་རབ་
དགའ་དང་། ཀུན་ཏུ་རྒྱུ་རབ་བཟང་གཉིས་ལ་ཁམས་དང་འཚམ་པའི་ཆོས་བསྟན་ནས་
བདེན་པ་ལ་བཀོད་དེ་མྱ་ངན་ལས་འདས་པ་ཇི་ལྟ་བར། རྗེ་འདིས་ཀྱང་རང་ཉིད་ ཀྱི་
འདུལ་བར་བྱ་བའི་གདུལ་བྱ་ཐ་མ་དག་གི་དོན་མཛད་པའི་ཕྱིར་ཚེ་མཆོག་བཀྲ་ཤིས་
བསམ་གཏན་གླིང་ཏུ་ཕེབས་ནས་དཔྱིད་ཆོས་ལམ་རིམ་གྱི་འཁྲིད་མཛད་པར་བཞེད་དེ།
- 310 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
ཚེས་གནམ་གང་གི་ཉིན་བདག་ཅག་གི་གམ་དུ་ཕེབས། འཕྲལ་ཕུགས་སུ་དགེ་བའི་
བཀའ་མང་པོ་ཞིག་གི་མཐར། ད་བན་རྒན་ན་ཚོད་ཆེས་སྨིན་པས་ཕོ་བྲང་གི་ཡང་ཐོག་
ལ་འཛེགས་པ་ཡང་དཀའ་ཙམ་འདུག ། རེ་ཞིག་མཇལ་ཨེ་ཐུབ་རང་མི་ཤེས་པས་སྐྱེ་བའི་
འཕྲེང་བ་ཀུན་ཏུ་སྐྱབས་འོག་ནས་མ་བོར་བར་རྗེས་སུ་གཟུང་དགོས་སོ་གསུང་། དེའི་
ཕྱི་ཉིན་སྒྲུབ་སྡེར་ཕེབས་རྒྱུར། རྗེ་ཉིད་ཀྱི་ཐུགས་དམ་རྟེན་དུ་སྔ་སོར་བདག་ཉིད་ནས་
ཕུལ་བའི་(༢༢༠ན)འཇིགས་བྱེད་ལྷ་བཅུ་གསུམ་བཞུགས་སྒམ་དང་བཅས་པ། སྒམ་གྱི་
མཐའ་བསྐོར་དུ་དུར་ཁྲོད་མེ་རི་དང་བཅས་པ་འབུར་བརྐོས་སུ་ཡོད་པའི་ངོ་མཚར་ཅན་
ཞིག་ཡོད་པ་དེ་དང་། དེའི་མདུན་དུ་མཆོད་གཏོར་དང་། ཚད་དང་ལྡན་པའི་བུམ་པ་
བཅས་བསྒྲིགས་པར་མཛད་པ་རྣམས་དེ་སྔ་གཏོར་མ་བརྗེ་བའི་སྐབས་ཙམ་མ་གཏོགས་
ཁ་འབྱེད་པར་མི་མཛད་པ་ལ། འདི་དུས་ད་འུ་རང་གི་གསོལ་བ་འདེབས་རྟེན་འདི་
རྣམས་ ཕར་ཁྱེར། རྟེན་འདིར་བཞག་ནས་དགེ་སྦྱོར་ ཕ་ཁར་བྱེད་རྒྱུ་དེ་བཞིན་སྟབས་
བདེ་མོ་ཞིག་ཡོང་གི་མི་འདུག་གསུང་། ཡང་རྗེ་ཉིད་ཀྱི་གཟིགས་དཔེ་ཐུགས་གཙིགས་
ཆེ་བ་རྣམས་ལ་ཕྱག་མཛུབ་གཏད་དེ་དཔེ་འདི་དང་འདི་རྣམས་ཁྱེར་ཅིག་ད་ཡང་ཡང་
རྩེར་ ཨེ་སླེབ་ མི་ཤེས་གསུང་། ཉེ་གནས་ལ་དོགས་པ་ཙམ་བྱུང་འདུག་རུང་ རྗེ་ ཉིད་
ཐུགས་སྒམ་པས་རྒྱུ་མཚན་ནི་ཞུ་མ་སྤོབས་སོ། །
དེ་ནས་ཟླ་བ་གསུམ་པའི་ཚེས་གཅིག་གི་ཉིན་རྗེ་ཉིད་སྐུ་ལ་ཆོས་གོས་གསོལ་
ཏེ་ཞི་ཞིང་དུལ་བའི་བརྗིད་བག་ཅན། འཁོར་དུལ་བའི་དཔལ་དང་ལྡན་པ་ཇི་ལྟར་སྟོན་
པ་དགྲ་བཅོམ་པའི་འཁོར་གྱིས་བསྐོར་ནས་གཤེགས་པ་བཞིན་དུ་གཉུག་མར་གནས་
པའི་འཁོར་འདུལ་བ་འཛིན་པའི་ཚོགས་དང་བཅས་ཚེ་མཆོག་བཀྲ་ཤིས་བསམ་གཏན་
གླིང་གི་གཙུག་ལག་ཁང་དུ་ཞབས་ཀྱི་པདྨོ་(༢༢༠བ)མངོན་པར་བཀོད་པར་གྱུར་ཏོ། །
- 311 -

རྒྱལ་དབང་འཇམ་དཔལ་རྒྱ་མཚོས་མཛད།
དེའི་ཚེ་དགེ་སློང་རྣམས་ཀྱིས་མཆོད་པའི་བྱེ་བྲག་མཐའ་ཡས་པ་ཐོགས་ཏེ་སེར་སྦྲེང་གི་
མདུན་བསུས་པ་ན་རྗེ་ཉིད་ཀྱང་དགྱེས་པའི་ཉམས་མཛད་དེ། ད་འུ་རང་གི་འགྲུལ་ལན་
གཅིག་ལ་སེར་སྦྲེཝགི་མཆོད་པ་རྒྱས་པོ་འདུག་གསུང་། དེ་ནས་རྟེན་རྣམས་ཀྱི་དྲུང་དུ་
སྣ་ལྔའི་མཆོད་པ་བརྒྱ་ཕྲག་བཀོད་པས་མཛེས་པར་བཤམས་ཏེ། རྗེ་བླ་མ་ཉིད་ནས་
ལུས་ཀུན་ཕབ་པའི་ཕྱག་འཚལ་སྔོན་དུ་འགྲོ་བས་ཡན་ལག་བདུན་པ་མཎྜལ་དང་བཅས་
པས་མཆོད་པར་མཛད་དེ། ནང་མཛོད་དྲི་མེད་ཀྱི་སྙན་ཤལ་དང་བཅས། བསྟན་འགྲོར་
ཕན་པའི་ཐུགས་སྨོན་རྒྱ་ཆེར་མཛད། དེ་ནས་འདུ་ཁང་ཆེན་མོའི་ཁྲི་ལ་ཞབས་བཀོད་
ནས་དགེ་སློང་ཚོགས་པར་ཕྱག་དབང་གི་ཐ་མ་སྩལ་ཏེ་གཟིམས་ཆུང་དུ་ཕེབས། དེ་སྔ་
གཟིམས་ཆུང་ཕུག་ཏུ་བཞུགས་ཀྱང་འདི་དུས་ད་འུ་རང་ཤཱཀྱ་ཐུབ་པའི་མི་བཅོམ་ལྡན་
འདས་ཀྱི་རྣམ་ཐར་ལ་མིག་ཡར་བལྟ་བྱེད་དགོས། བཅོམ་ལྡན་འདས་ཀྱིས་དབུ་བྱང་དུ་
བསྟན་ནས་གཟིམས་པ་ཡིན། འུ་རང་ཡང་ཆུང་དུས་ནས་བཟུང་སྡོད་མལ་གྱི་བབས་ཉིན་
མོ་ཁ་ཤར་དུ་བསྟན། མཚན་མོ་མགོ་བྱང་དུ་བསྟན་ནས་ཉལ་བ་ཞིག་ཡིན་ཏེ། ཁང་པ་
སྦུག་མ་འདིར་དེ་ལྟར་བཀོད་པ་འགྲིག་པ་ཞིག་མ་བྱུང་། ད་སྡོད་ཡུལ་ནང་མདོ་མ་འདིར་
སྤོས་ན་ཁྱེད་རང་རྣམས་(༢༢༡ན)ལས་སླ་བ་ཡོང་། ཁོ་བོ་ཡང་མགོ་བྱང་དུ་བསྟན་ནས་
ཉལ་ཆོག་པ་ཡོང་བས་འདི་ལྟར་གྱིས་ཤིག་ཅེས་གཟིམས་མལ་དང་ཡོལ་བཅད་རྣམས་རྗེ་
རང་ཉིད་ཀྱིས་བཀོད་པ་མཛད་དེ་གཟིམས་ཆུང་མདོར་བཞུགས། དེ་ནས་གྲ་ནང་རི་བོ་
། ར་
རྣམ་རྒྱལ་བ་བློ་བཟང་དགེ་འདུན་སོགས་ལ་དགའ་ལྡན་ལྷ་བརྒྱ་མའི་འཁྲིད་དང༌
ཉག་སྤྲུལ་སྐུ་བློ་བཟང་ཐུབ་བསྟན་རྒྱ་མཚོ་འཁོར་བཅས་ལ་ལམ་རིམ་བསྡུས་དོན་གྱི་
སྟེང་ནས་དམིགས་སྐོར་ཉམས་སུ་ལེན་ཚུལ་གྱི་འཁྲིད་དང་། མདོ་ཁམས་སུ་འདུལ་
བའི་བཅས་ཁྲིམས་དག་པ་གཙོ་བོར་འདོན་ངོས་བསྟན་པ་ལ་བྱ་བ་བྱེད་དགོས་པའི་
- 312

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
ཞལ་ཏ་དང་བཅས་རྗེ་རང་ཉིད་ཀྱི་ཐུགས་དམ་རྟེན་ཐུབ་དབང་གནས་བརྟན་བཅུ་དྲུག་གི་
བྲིས་ཐང་ཞིག་ཀྱང་གནང་། དེ་ནས་གཙུག་ལག་ ཁང་དང་། སྔ་ལོའི་རྟེན་གསར་ཕེབས་
རྣམས་ལ་རབ་ཏུ་གནས་པའི་ཆོ་ག་རྒྱས་པར་མཛད་བཞེད་དེ་ཡོ་བྱད་རྣམས་སྟ་གོན་གྲུབ་
པ་ན། རྗེ་བླ་མ་ཉིད་འཁོར་རིགས་པ་འཛིན་པའི་ཚོགས་དང་བཅས་པས་དམ་ཚིག་ཁ་
སྐོང་བའི་ཆེད་དང་། སྡེ་འདིར་བདེ་གསང་འཇིགས་གསུམ་གྱི་ཆོ་ག་ཕྱག་ལེན་རྣམས་
ནམ་ཡང་མི་ཉམས་པའི་ཆེད་དང་། རྨེ་རུ་བླ་མ་དགེ་སློང་བདེ་ཆེན་ཆོས་འཕེལ་འདའ་
ཁར་བདེ་གསང་འཇིགས་གསུམ་གྱི་སྒྲུབ་མཆོད་ཉིན་རེ་རེ་བྱེད་རྒྱུའི་བསྐུལ་མ་ཞུས་པ་
དོན་ལྡན་དུ་མཛད་པའི་ཆེད་བཅས་(༢༢༡བ)དམིགས། དེ་སྔ་སྐབས་འདིར་འཁོར་ལོ་
སྡོམ་པའི་སྒྲུབ་མཆོད་ཉིན་ལྔ་མཛད་སྲོལ་ཡོད་ཀྱང་། འདི་ལོ་སྤྱན་བསལ་གྱི་ཚེས་བརྒྱད་
ནས་བདེ་མཆོག་གི་སྒྲུབ་མཆོད་ཉིན་གསུམ་དང་། གསང་འདུས་དང་། འཇིགས་བྱེད་
ཀྱི་སྒྲུབ་མཆོད་ཉིན་རེ་བཅས་སྔོན་དུ་འགྲོ་བས་རབ་ཏུ་གནས་པའི་ཆོ་ག་སྦྱོར་དངོས་རྗེས་
གསུམ་ཚང་བ་ཕྱག་ལེན་ལྟར་མཛད། འདི་སྐབས་ནམ་མཁའ་དྭངས་པ་ལ་བཀྲ་ཤིས་
རྟོགས་བརྒྱད་ཀྱི་རྣམ་པ་ཅན་གྱི་འཇའ་སྤྲིན་དང་། གཙུག་ལག་ཁང་གི་ཁོ་ར་ཁོར་ཡུག་
ཏུ་སྔོན་མེད་པའི་དྲི་བཟང་པོས་ཁྱབ་པ་སོགས་དམ་ཡེ་དབྱེར་མེད་དུ་གྱུར་པའི་རྟགས་
མཚན་ཡང་བརྗོད་ལས་འདས་པ་བྱུང་ངོ༌། །ཡོན་བདག་བསྒོ་བའི་སྐབས་པཎ་ཆེན་
ཐམས་ཅད་མཁྱེན་པའི་འཕྲིན་ལས་པ་ཛ་སག་མཁན་པོ་བློ་བཟང་མཁས་མཆོག་འཁོར་
བཅས་དང་། མདོ་མཁར་བ་ངོ་བོ་ཚང་མ། གཞན་ཡང་སེར་སྐྱ་མང་པོ་འདུས་པ་ལ་ཡོན་
བདག་རྣམས་ཚེ་ཡུན་དུ་གནས་པའི་རྟེན་འབྲེལ་དུ་ཚེ་རྫས་བཀྱེ་བ་སོགས་ཀྱང་ཕྱག་
ལེན་ལྟར་མཛད། ཕྱི་ཉིན་སྒྲུབ་སྡེའི་དགེ་སློང་ཚང་མས་རྗེ་ཉིད་ཚོགས་ཀྱི་ཞིང་དུ་སྤྱན་
དྲངས་ཏེ་རང་རང་གི་འབྱོར་འཁོས་ལ་དཔགས་པའི་དངོས་འབྱོར་གྱིས་མཆོད་ཅིང་ཞབས་
- 13 -

རྒྱལ་དབང་འཇམ་དཔལ་རྒྱ་མཚོས་མཛད།
པད་བརྟན་པའི་རྟེན་འབྲེལ་བསྒྲིགས་པའི་ཐོག །བདག་ཅག་ནས་གམ་བཅར་དགེ་
བཤེས་ཆོས་འབྱོར་རྒྱ་མཚོ་རྗེ་ཉིད་ནས་སྒྲུབ་སྡེའི་(༢༢༢ན)རྟེན་བརྟེན་པ་རྣམས་ལ་རབ་
གནས་མཛད་པའི་ལེགས་འབུལ་དུ་མངགས་པ་དགེ་སློང་རྣམས་ཀྱིས་མཎྜལ་འབུལ་བ་
དང་དུས་མཚུངས་སུ་ཁོ་པ་རྗེའི་སྐུ་མདུན་དུ་འབྱོར་པས་ཤིན་ཏུ་དགྱེས་ཏེ། འོ་རྟེན་འབྲེལ་
བཟང་ཁྱེད་རྣམས་ནས་བླ་མ་ཞབས་པད་བརྟན་དགོས་ཟེར་བ་དང༌། སྐུ་ཞབས་མཆོག་
ནས་ལེགས་སོའི་སྐྱེས་དང་བཀའ་བཟང་པོ་ཐོག་བབས་སུ་ཕེབས་པ་དུས་མཚུངས་པ་
འདི་རང་རེ་བླ་སློབ་ཀུན་དམ་ཚིག་གཙང་བའི་རྟགས་སུ་འདུག །ཁྱད་པར་འབྲོམ་ཆོས་
ཀྱི་རྒྱལ་པོ་ནས་བཟུང་བཤེས་གཉེན་བསྟེན་ཚུལ་འདི་ལ་སྐུ་ཞབས་འདི་འགྲན་ཟླ་མེད་
པ་ཞིག་ཡིན། ཁོ་བོ་བན་རྒན་ལ་གཟིགས་པོ་ཆེ་ལུགས་འདིས་འཕྲིན་ལས་དཀར་ཆའི་
འཕེལ་བ་ལྟར་གྱུར་ཏེ་འཇམ་མགོན་སྙན་བརྒྱུད་ཀྱི་གདམས་པ་འདི་ཡང་ཕྱོགས་དུས་
ཀུན་ཏུ་རྒྱས་པ་ཞིག་འབྱུང་བས། དེ་ལྟར་དུ་འགྱུར་བའི་དཀོན་མཆོག་ལ་གསོལ་འདེབས་
ཞུ་བ་ཡིན་གསུང་། ཚེས་བཅོ་བརྒྱད་ཀྱི་ཉིན་མངའ་རིས་སྤྲུལ་སྐུ་བློ་བཟང་རྣམ་རྒྱལ་
གྱིས་རྗེ་ཉིད་ཀྱི་ཞབས་བརྟན་དུ་དམ་ཚིག་རྡོ་རྗེའི་བཟླས་སྒོམ་བྱ་ཚུལ་གྱི་ཆོ་ག་དགེ་
སློང་རྣམས་ཀྱི་ཚོགས་འདོན་དུ་བཙུགས་པའི་ཐོག་རྗེ་ཉིད་ཚོགས་དབུར་སྤྱན་དྲངས་ཏེ་
མཆོད་ཅིང་ཁོང་ལ་དམ་ཆིག་རྡོ་རྗེའི་བཟླས་སྒོམ་བྱ་ཚུལ་གྱི་ལུང་མན་ངག་རྣམས་སྩལ་
ཏེ། སྔ་སོར་རྒྱལ་མཆོག་སྐུ་གོང་མ་(༢༢༨བ)གཞན་དོན་ལ་མ་གཏད་ཙམ་དུ་ཞབས་
བརྟན་ལ་འདིའི་བཟླས་སྒོམ་རྣམས་རྒྱ་ཆེར་འཛུགས་པ་མཛད་སོང་ཡང་བསྟན་པའི་
བགེགས་ཆགས་ཀྱིས་ཐུགས་ཕན་ཐོགས་པ་ནི་བྱུང་མ་སོང་གསུང་། དེ་ནས་ཉེ་གནས་ལ་
ད་སྐྱིད་གྲོང་གི་རི་ཁྲོད་པ་རྣམས་ག་ཙམ་ལ་འབྱོར་པ་ཡོད་གསུང་། ད་ལྟ་དཀྲིག་བཅར་
མ་བྱུང་ལགས་ཞུས་འདུག་པར། འོ་ན་ཕྱོགས་འདུས་ཀྱི་དོན་གཉེར་ཅན་རྣམས་བསྒུག་
-314 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ། །
ཡུན་ རིང་བར་མ་ཟད། འུ་ རང་ལ་ཡང་བྲེལ་བ་ཅི་འདྲ་ཡོང་མི་ཤེས་པས། ཚེས་ཉེར་
གསུམ་ནས་དཔྱིད་ཆོས་འཛུགས་རྒྱུར་གཞན་རྣམས་ལ་དེ་རྩིས་ཀྱི་བརྡ་སྒྲོན། སྐུ་ཞབས་
རིན་པོ་ཆེ་ནས་ཆོས་གསན་པ་རྣམས་ལ་ཇ་ཐུག་གི་བསྙེན་བཀུར་རྒྱ་ཆེན་པོ་གནང་རྒྱུ་
ཡིན་འདུག་རུང་། འུ་རང་ནས་ཀྱང་རྟེན་འབྲེལ་གྱི་ཁྱད་ཇ་ཐུག་གི་བསྙེན་བཀུར་རྒྱ་ཆེན་
པོ་བྱེད་རྒྱུ་ཡིན་པས་ཡོ་བྱད་རྣམས་སྟ་གོན་གྱིས་ཤིག་གསུང་། དེ་ནས་གོང་ཚེས་ཉིན་སྡེ་
སྣོད་འཛིན་པ་ལྔ་བརྒྱ་སྐོར་ལ་ལམ་རིམ་བདེ་ལམ་འཛིན་ཆོས་སུ་སྩལ་ཏེ། ཆོས་གསན་
པ་རྣམས་འཚོ་ཆས་ཀྱི་གཡེང་བ་མེད་པར་ཚོགས་གསེང་རྣམས་སུ་སོ་སོའི་བསྟི་གནས་
སུ་གང་སྩལ་བའི་མན་ངག་རྣམས་ཡིད་ལ་བྱེད་པ་དང་། འགའ་ཞིག་ནི་ཡན་ལག་
བདུན་པའི་སྒོ་ནས་གཙུག་ལག་ཁང་གི་སྒོ་ཁང་དང་འཁྱམས་རྣམས་སུ་ཉིན་མཚན་ཁོར་
ཡུག་ཏུ་ཕྱག་འཚལ་བ་དང་། ཁ་ཅིག་ནི་ཤིང་དྲུང་དག་ཏུ་(༢༢ ༣ན)ལམ་ གྱི་ རིམ་པའི་
དམིགས་རྣམ་སྐྱོང་བཞིན་འཁོད་པ་དང༌། ཁ་ཅིག་ནི་དེའི་དཔེ་ལྟ་ བ་དང་། གཏོར་མ་
བརྒྱ་རྩའི་རིམ་པ་ལ་བརྩོན་པ་སོགས་དཀར་ཆོས་དགེ་བའི་ལམ་ནི་ལམ་པོ་ཆེ་ལྟར་
གསལ་བར་གྱུར་ཏོ། །ཆོས་ཐུན་དང་པོའི་ཉིན་རྗེ་ཉིད་ཀྱི་ཞལ་ནས། འོ་ད་རྒྱལ་བ་ཙོང་
ཁ་པའི་བསྟན་པ་འདི་གེགས་ཤིན་ཏུ་ཆེ་བ་རླུང་དམར་ནང་གི་མར་མེ་དང་མཚུངས་
ཤིང༌། དེང་དུས་ཀྱི་སྐྱེ་བོ་རྣམས་ཚེ་འདིའི་སྣང་ཤས་ཀྱིས་སྒྲུབས་ཏེ་རྗེ་བླ་མའི་བསྟན་པ་
ཉམས་པ་ལ་ཉིན་གཅིག་གི་འཚོ་བ་ཉམས་པའི་ཚོད་དུའང་མི་རྩི་ན། ཁྱེད་ཅག་བསྟན་
པ་ཉམས་པ་ལ་ཉིན་གཅིག་གི་འཚོ་བ་ཉམས་པའི་ཚད་དུའང་མི་རྩི་ན། ཁྱེད་ཅག་བསྟན་
འགྲོའི་དོན་དུ་བསམ་བཞིན་བྱོན་པའི་བདག་ཉིད་ཆེན་པོ་རྣམས་ དང༌། དགེ་བའི་ བཤེས་
གཉེན་རྣམས་ཀྱིས་རྗེའི་བསྟན་པ་ཐུགས་ལ་བཅངས་ཏེ་ཐོས་བསམ་སྒོམ་གསུམ་ལ་
བརྩོན་པ་ཇེ་རྒྱས་སུ་མཛད་དགོས། ད་འཇམ་མགོན་སྙན་བརྒྱུད་ཀྱི་མན་ངག་འདི་ཡང་
- 315 -

རྒྱལ་དབང་འཇམ་དཔལ་རྒྱ་མཚོས་མཛད།
ཤིན་ཏུ་དཀོན། ཁོ་བོ་ཡང་ན་ཚོད་རྒས་པས་ཡང་ཡང་འབུལ་ཐུབ་པ་དཀའ་བས་ད་
ལམ་གྱི་འཁྲིད་བཀའ་འདི་རྣམས་ཚང་མས་ཐུགས་ལ་འཇགས་པ་ཞིག་མཛད་དགོས་སོ་
གསུང་། འདི་སྐབས་རྭ་སྒྲེང་སྤྲུལ་སྐུ་ནས་རྗེ་ཉིད་བསྟན་འགྲོའི་མགོན་དུ་ཞབས་པད་
བརྟན་དགོས་ཚུལ་དོན་རྡོར་འཁོད་པའི་ཞུ་ཡིག་འབྱོར་བར། ཁོ་བོ་ན་ཚོད་སྨིན་ཅིང་
ཤིན་ཏུ་འཁོགས་པས་ལྔ་བའི་(༢༢ ༣བ)ལམ་དུ་བསྟན། འོན་ཀྱང་རྗེ་བླ་མའི་བསྟན་པ་
ཉམས་པ་སེམས་ཀྱིས་མ་བཟོད་ནས་དེང་སང་སྡེ་སྣོད་འཛིན་པ་ལྔ་བརྒྱ་སྐོར་ལ་ལམ་
རིམ་གྱི་འཁྲིད་ཞིག་བྱེད་སྐབས་སུ་ཡོད་པས་སྐུ་ཉིད་ནས་ཀྱང་ཆོས་འདི་ལམ་དུ་འགྲོ་
བའི་སྐྱབས་འཇུག་ཞུ་ཞེས་པ་དོན་རྡོར་འཁོད་པའི་བཀའ་ལན་ཀྱང་སྩལ། ཟླ་བ་བཞི་
པའི་ཚེས་གསུམ་ནས་སྐུ་འཁྲུགས་ཏེ་ སྙན་བབས་ཤིན་ཏུ་ལྕི་བར་བརྟེན། ཉེ་གནས་
དང༌། འབྲས་བློ་གླིང་ཁྲི་པ་འཕྲིན་ལས་བཟང་པོ་གཉིས་ནས། རྗེ་ཉིད་སྐུ་ན་སྨིན་པར་
མ་ཟད་སྐུ་ཁམས་ཀྱང་ཤིན་ཏུ་ངན་པས་བཀའ་ཆོས་འདི་བཞིན་ཚེས་བདུན་ཙམ་ལ་
གྲོལ་ནས་སྐུའི་འཕྲོད་བཞེས་ཐུགས་རྗེས་གཟིགས་དགོས། ཁྱད་པར་ཨེམ་ཆི་ཞིག་ལ་
གཏུགས་ཏེ་གསོལ་སྨན་གྱི་འཕྲོད་བཞེས་ཀྱང་མཛད་དགོས་ཞུས་པར། ཁོ་བོས་དང་
པོར་ཐོས་པ་ཡང་བྱང་ཆུབ་ལམ་གྱི་རིམ་པ་འདི་ལ་བྱས། བར་དུ་སྒྲུབ་པ་ཡང་ལམ་གྱི་
རིམ་པ་འདི་ལ་བྱས། མཐར་གཞན་ལ་བཤད་རྒྱུ་ཡང་ལམ་རིམ་འདི་ཁོ་ན་ཡིན། སྔར་
ཕན་འདི་ལ་ཐོས་སྒོམ་དང་འཆད་སྤེལ་གང་བྱས་པ་ཐམས་ཅད་ལམ་དུ་མི་འགྲོ་བ་མ་
བྱུང་། ད་ལམ་ཀྱང་འདིའི་མན་ངག་རྣམས་ནུབ་ཏུ་ཉེ་བར་མ་ཟད། གྲྭ་པ་རྣམས་ཀྱང་
དོན་གཉེར་ཆེན་པོ་འདུག་པས་ཆོས་འདིའི་འཕྲོ་ལུས་ན་འཕངས་པས་རྒད་པོས་རོ་གོག་
དྲུད་དེ་ཆོས་ འདི་ རྫོགས་ པར་ འབུལ་ (༢༢༤ ན)ཐུབ་ པ་ཞིག་བྱེད། འདིའི་མཇུག་ཏུ་
འཇིགས་བྱེད་ཀྱི་ལམ་རིམ་གཉིས་ཀྱི་འཁྲིད་ཅིག་བྱེད་སྙམ་པ་ཡིན་ཏེ་དེ་སླར་གྱི་རྟེན་
- 316 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
། རྟེན་
འབྲེལ་དུ་བཞག །ནད་འདི་སྨན་པས་བཅོས་སུ་དཀའ་བ་ཞིག་ཡིན་འདུག་ཀྱང་
འབྲེལ་ཡིན་པས་ཕན་པའང་ སྲིད་གསུངས་ཏེ། ཨེམ་ཆི་དགེ་སློང་ཡེ་ཤེས་བཀྲ་ཤིས་
དང་། འདི་ཁའི་བླ་སྨན་སྐལ་བཟང་བྱམས་པ་གཉིས་ལ་ཕྱག་རྩ་གནང་བར་སྨན་པ་གཉིས་
ཀ་ཁ་མཐུན་པར་སྙུན་གཞི་འཇམ་འཁྲུགས་སུ་འདུག་ཅིང་སྐུ་ན་ཧ་ཅང་མཐོ་བ་དང་སྐུ་
ཁམས་ངན་པ་བཅས་གསོལ་སྤྱན་འཇམ་པ་ཞིག་འབུལ་དགོས་ཞུས་པར་དེ་བཞིན་བྱེད་
གསུངས་ནས། གསོལ་སྨན་བཞེས་པའི་ཚུལ་མཛད་ཀྱང་དྭངས་སྐྱེད་ནི་མ་བཞེས་སོ། །
གཞན་ཡང་ཉེ་གནས་ཀྱི་ཞབས་བསྐུལ་ཞུས་པར་བརྟེན་ཨེམ་ཆི་པདྨ་ཚེ་རིང་ལ་ཕྱག་རྩ་
གནང་ནས་ང་བས་རྒན་པ་ལྷ་ས་རུ་བཞི་ན་མེད་མོད་དེ་ད་མགྱོགས་པོ་དྲག་འགྲོ་གསུངས་
ཏེ་མཉེས་མཉེས་ལྟར་མཛད། དེ་དུས་སྙན་བབས་ལྕི་བར་མ་ཟད་ཞལ་ལས་ཀྱང་མི་
རྟག་པའི་གསུང་ནར་མར་གནང་བར་བརྟེན། དེར་འདུས་པ་ཀུན་རྟབ་རྟབ་པོར་གྱུར་
ཏེ། རྗེ་བླ་མའི་བསྟན་པའི་སྲོག་ཤིང་གཅིག་པུ་འདི་མ་བཞུགས་ན་བསྟན་པ་རིན་པོ་ཆེ་
ཆུ་དང་བྲལ་བའི་པདྨོ་བཞིན་ཏུ་འགྱུར་བས། དེས་ན་བླ་མ་འདི་ཉིད་ཀྱི་ཞབས་བརྟན་ལ་
བརྩོན་པ་ནི་བསྟན་འགྲོའི་(༢༢༤ བ)དོན་རྨད་དུ་བྱུང་བའོ་སྙམ་ནས། ཕུར་བུ་ལྕོག་སྤྲུལ་
པའི་སྐུ་ལ་སོགས་པ་ཆོས་གསན་དུ་འདུས་པའི་བླ་མ་སྤྲུལ་སྐུ་ཕལ་ཆེ་བ་དང་། མགྲོན་
གཉེར་སྔགས་རམས་པ་སྐལ་བཟང་ཆོས་དར། འབའ་ཞོལ་དཔལ་འབྱོར་སོགས་ནས་
འདུས་པར་མང་འགྱེད་ཀྱི་བསྙེན་བཀུར་ཐོག་རྗེ་ཉིད་ལ་དངོས་འབྱོར་གྱི་མཆོད་སྤྲིན་
བསྟར་ཞིང་ཞབས་པད་བརྟན་དགོས་པའི་གསོལ་འདེབས་ཞུས་ཀྱང་རྗེ་བླ་མའི་བསྟན་
པ་འདི་ཉིད་ལ་དར་རྒྱས་འབྱུང་བའི་སྨོན་ ལམ་ བྱེད་གསུང་བ་ ཙམ་ ལས་ ཞབས་ པད་
བརྟན་པའི་ཞལ་བཞེས་ནི་གནང་བར་མ་བཞེད་དོ། །
འདི་དུས་བཀའ་བློན་ཕ་ལྷ་བསྟན་འཛིན་རྣམ་རྒྱལ་ཀོང་པོ་བྱིངས་དང༌། བྲག་གསུམ་
- 317 -

རྒྱལ་དབང་འཇམ་དཔལ་རྒྱ་མཚོས་མཛད།
པ་རྣམས་གཡུལ་འཁྲུགས་པའི་ལས་དོན་དུ་ཐོན་རྒྱུར་ཚེ་དབང་ཞུར་བྱུང་བར་གྲུབ་རྒྱལ་
ལུགས་ཀྱི་ཚེ་དབང་དང་། ཀོང་པོའི་གཡུལ་འཁྲུགས་རྒྱུ་དེ་བཞིན་ཐལ་ཆར་གྱུར་ན་འགྲོ་
བ་མང་པོ་སྡུག་བསྔལ་བར་མ་ཟད། བྲག་གསུམ་ལུང་ནང་གི་དགོན་སྡེ་རྣམས་ཀྱང་ཉམས་
པར་འགྱུར་བས་རང་བཞིན་གྱིས་བཟླུམས་ཐབས་ཞིག་བྱེད་དགོས་པའི་ཞལ་ཏ་དང་།
རྗེ་ཉིད་ནས་ཀྱང་དེར་དམིགས་པའི་ཆོས་སྲུང་ལ་འཕྲིན་བཅོལ་དང་། འབྱུང་པོའི་གཏོར་
མ་སོགས་ལ་བརྩོན་པར་མཛད་དོ། །དེའི་ཚེ་ཉེ་གནས་ཀྱིས་རྗེའི་ཞབས་བརྟན་དུ་
དམིགས་པའི་རིམ་གྲོ་གང་ལ་འབད་ན་ལེགས་ཞུས་པས། (༢༢༥ན)དབུས་གཙང་གི་
དགེ་འདུན་གྱི་སྡེ་རྣམས་ལ་མང་ཇའི་བསྙེན་བཀུར་བཟང་པོ་རེ་ཞུས་དགེ་རྩ་བྱས་ཀྱང་
ཆོག །རིམ་གྲོ་བྱས་ཀྱང་ཆོག་གསུང་། དེའི་ཐོག་ཚོགས་འདོན་སྤྱན་བསལ་གང་བྱེད་
དགོས་ཞུས་པས། རྒྱུན་དུ་གང་མཛད་པ་དེས་ཆོག་ཁོ་བོ་ལ་དམིགས་པའི་ཞལ་འདོན་
དམིགས་བསལ་མཛད་མི་དགོས་པ་འདུག་གསུང་། དེའི་ནུབ་མོའི་ཐོ་རེངས་ཀྱི་ཆར་ཉེ་
གནས་ལ་བརྡ་མཛད་དེ་སྐུ་མདུན་དུ་འབོད་པ་མཛད་ནས་ཁོ་བོའི་རྨི་ལམ་དུ་བཻཌཱུརྱའི་
རང་བཞིན་ལས་གྲུབ་པའི་ཁང་པ་གྲུ་བཞི་པ་བལྟ་བས་ཆོག་མི་ཤེས་པ་སྒོ་ཤར་དུ་བསྟན་
པ་ཞིག་འདུག་པར། སྐྱེས་པ་དང་བུད་མེད་མང་པོས་ལམ་འདི་ལ་ཤོག་ཅིག་ཟེར་ནས་
ཁང་པ་དེ་ལ་གཡོན་བསྐོར་གྱིས་ཁོ་བོ་འཁྲིད་ ཀྱིན་འདུག་པ་སྐྱེས་པ་དང་བུད་མེད་
གཞན་མང་པོས་ཁྱེད་ཕེབས་ན་ངེད་རྣམས་སུ་ལ་རེ། བཞུགས་ནས་ཆོས་བསྟན་དུ་
གསོལ་ཟེར་བ་ལ་ངེད་རང་གི་བསམས་པར་འགྲོ་ས་རང་འདི་ཡིན་ཏེ། འཇིག་རྟེན་གྱི་
གྲགས་ཚོད་དུ་གཡོན་བསྐོར་བོན་གྱི་ལུགས་སུ་བྱེད་འདུག་པས་སྔ་འཕྲོས་འཐེན་ཙམ་
བྱས་ཏེ་འདི་དག་ལ་ཆོས་སྟོན་ནོ་སྙམ་དུ་འཇམ་དཔལ་མཚན་བརྗོད་ཀྱི། རྡོ་གས་པའི་
སངས་རྒྱས་ཨ་ལས་བྱུང་། ། ཨ་ནི་ཡིག་འབྲུ་ཀུན་གྱི་མཆོག །ཅེས་པའི་ཚིག་རྐང་གཉིས་
- 318 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
པོ་འདི་ལ་(༢༢༥བ)དངོས་བསྟན་དང་སྦས་དོན་གྱི་བཤད་ པ་ཞིབ་ཏུ་བྱས་སོང་བས་
དེར་ཚོགས་པ་ཀུན་གྱིས་མཚན་བརྗོད་ཡོངས་རྫོགས་འུར་འདོན་བྱས་ཏེ་ཁོ་བོའི་ཆོས་
གོས་ལ་འཇུས་ནས་ཅིས་ཀྱང་བཞུགས་དགོས་ཟེར། དེ་ལ་བརྟེན་ནས་ཁོ་བོའི་ན་ཚ་
ཡང་དྲག་པ་ཞིག་རྨིས། དེའི་ནང་ནས་བུད་མེད་ཞིག་ན་རེ་ཁྱེད་མ་བཞུགས་ན་ང་ལ་
གཏོར་མ་སུས་སྟེར་ཟེར། འུ་རང་གི་གཏོར་བསྔོ་བྱས་པ་རྣམས་ལེན་མཁན་ཡོད་པའི་
ཚོད་འདུག །གཞི་འདིར་གཏོར་མ་མ་ཆག་པར་དགོས་པ་འདུག་གོ་གསུང༌། ཉེ་གནས་
ཀྱིས་འོ་ན། བླ་མའི་ཞབས་བརྟན་དུ་དམིགས་ནས་འབྲས་བློ་གསལ་གླིང་དུ་མཚན་བརྗོད་
འབུམ་ཕྲག་གཅིག་གྲངས་གསོག་མཛད་རྒྱུའི་མཐུན་རྐྱེན་ཕུལ་ན་ཞུས་པར། དེ་ཤིན་ཏུ་
རུང་སྔོན་དུས་རྭ་ལོ་ཆེན་པོས་ཀྱང་རང་གིས་བཏོན་པ་དང༌། གཞན་ལ་འདོན་དུ་བཅུག་
པ་རྣམས་བསྡོམས་མཚན་བརྗོད་འབུམ་ཕྲག་གསུམ་སོང་བའི་གཏམ་རྒྱུད་ཀྱང་སྣང་།
སླར་རང་རེའི་སྒྲུབ་གནས་འདིར་ཡང་མཚན་བརྗོད་འབུམ་ཕྲག་གཅིག་བསགས་རྭ་ལོའི་
རྣམ་ཐར་དང་མཐུན་པ་འདུག་གསུང་། དེ་ནས་ཉེ་གནས་ཀྱིས་བློ་གླིང་དུ་མཚན་བརྗོད་
འབུམ་ཕྲག་གསོག་རྒྱུས་གཙོས། སེ་འབྲས་དགའ་གསུམ་དང་། བཀྲ་ཤིས་ལྷུན་པོ་
སོགས་དབུས་( ༢ ༢༦ན)གཙང་གི་ ཆོས་སྡེ་ ཕལ་མོ་ཆེར་མང་ སྐོལ་ གྱི་རྒྱུར་ དངུལ་སྲང་
གསུམ་སྟོང་ཆིག་བརྒྱ་ཞོ་བདུན་སྐར་ལྔས་དངོས་པོ་བསྒྲུབས་སྟེ། དེའི་ ཐོག་ རྗེ་འདིའི་
ཞབས་བརྟན་དུ་ཚོགས་འདོན་ཇི་ལྟར་བྱས་ན་ལེགས་ཁོ་བོ་ལ་བརྟག་འདྲི་བྱུང་བར།
བསྟན་པ་བགེགས་ཆེ་བ་དང༌། རྗེ་སྐུ་ན་སྨིན་ཅིང་བཀའི་ཕེབས་སྒོ་རྣམས་ངན་པར་མ་
ཟད། ལོ་འདི་གསར་མཚམས་ནས་གནམ་དཔྱད་ངན་ཞིང་། ཆོ་འཕྲུལ་གྱི་བཅོ་ལྔ་མཆོད་
པ་ཡང་རླུང་དྲག་པོས་བསྐྱོད་དེ་མ་བཞེས་པ་དང༌། དེའི་ནུབ་མོ་ཟླ་བའང་སྒྲ་གཅན་གྱིས་
ཟིན་བཞིན་དུ་གླིང་འདི་ནས་ནུབ་པ་སོགས་མཚན་མ་ངན་པ་མང་དུ་བྱུང་ཞིང་། ཁྱད་
-319 -

རྒྱལ་དབང་འཇམ་དཔལ་རྒྱ་མཚོས་མཛད།
པར་བདག་ཅག་གི་གསོལ་བ་འདེབས་རྟེན་དུ། རྗེ་འདིའི་སྐུ་བརྙན་རྗེ་རང་ཉིད་ཀྱི་ཕྱག་
ནས་མ་བྱིན་རླབས་ཀྱི་ཕུང་པོ་དང་ལྡན་པ་ཞིག་ཡོད་པའང་རྐྱེན་མེད་པར་ཁྲི་ཐོག་ནས་
ལྷུངས་ཏེ་དབུ་ཕྱག་རྣམས་གྲུམ་པས་རྟེན་འབྲེལ་ཤིན་ཏུ་ངན་པ་བྱུང་ཞིང་། གཞན་ཡང་
རྗེ་འདིའི་ཐུགས་སྲས་བུ་སློབ་འགའ་ཞིག་གི་རྨི་ལམ་དུ་ཉི་མ་གུང་དུ་ནུབ་པ་དང་། ལྗོན་
ཤིང་བཟང་པོ་ལོ་མ་རྒྱས་ཤིང་འབྲས་བུ་སྨིན་པ་ཞིག་ལ་འཛུབ་མོ་བཙུགས་ནས་འདི་རི་
བོ་དགའ་ལྡན་པའི་བསྟན་པའི་སྲོག་ཤིང་ཡིན་ཟེར་བ་ལ། ཡུད་གཅིག་ནས་ཤིང་དེ་རྩ་
བ་ནས་(༢༢༦བ)འགྱེལ་བ་རྨིས་པ་དང་། ལྷ་ལྡན་དཔལ་ལྷའི་འདྲ་འབག་ནས་སྤྱན་ཆབ་
ཀྱི་རྒྱུན་བབས་པ་སོགས་རྟགས་མཚན་ངན་ པ་སྣ་ཚོགས་ཤིག་བྱུང་ འདུག་ པས་ བློ་
གཡེང་དུ་གྱུར་ཏེ་རྗེ་འདིའི་ཞབས་བརྟན་དུ་སྒྲོལ་མ་དང་། གདུགས་དཀར་གཉིས་འགྱུར་
ཆེ་བར་བསམས་ནས། ཚེ་མཆོག་གླིང་དུ་དཔྱིད་ཆོས་སུ་འདུས་པའི་དགེ་འདུན་རྣམས་ལ་
བསྙེན་བཀུར་བགྱིད་མུས་ཀྱི་ཐོག །དམིགས་བསལ་མང་སྐོལ་ཡང་བསྟབས་ཏེ་ཞབས་
བརྟན་ ཁོར་ཡུག་ཏུ་ བསྒྲུབས་ཤིང་། ཉེ་གནས་ཀྱི་བརྟག་ལན་དུའང་གདུགས་དཀར་
དང་། སྒྲོལ་མ་གྲངས་གསོག་ཁོ་ན་ལེགས་པར་ཕབ་སྟེ་རྗེ་ཉིད་ཀྱི་ཞབས་བརྟན་སྒྲུབ་པ་
ལ་སྤྱི་སྒེར་ཚང་མས་བརྩོན་པ་ཆུ་བོའི་རྒྱུན་ལ་འགྲན་བཟོད་པར་གྱུར་ཏོ། །
འདི་སྐབས་ལུང་བསྟན་མཁན་པོ་འགའ་ཞིག་ནས་རྗེ་འདིའི་སྐུ་གསུང་ཐུགས་
ལ་ཉེས་སྐྱོན་མེད་པར་ལུང་བསྟན་འདུག་པ་རྣམས་རིམ་ཀྱིས་རྗེ་ཉིད་ཀྱིས་གསན་པས།
ཅི་ཟེར་ཁོང་མངོན་ཤེས་ལ་དབང་འབྱོར་བ་རྣམས་རིམ་ཀྱིས་འདི་འདྲ་གསུང་མི་ཐེངས
འོན་ཀྱང་གདུལ་བྱའི་བློ་བྲིད་ཙམ་དུ་གསུངས་པ་ཡིན་ཡོད། ཁོ་བོ་ནི་ལོ་ཚོད་རང་གིས་
གཏུགས་པས་དགོན་པའི་ལྟག་གི་ཁམ་སྡོང་ཡ་གི་ལ་སྟོན་གྱི་དུས་སུ་རྐྱེན་གང་ལའང་མ་
ལྟོས་པར་འབྲས་བུ་རྣམས་ས་ལ་གྲུལ་ཡོང་། (༢༢༧ན)དཔེ་དེ་དང་འདྲ་གསུང་། ཆེས་
- 320 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ། །
བཅུ་གཅིག་གི་ཉིན་ལམ་རིམ་གྱི་གསུང་བཤད་ཚང་མ་རྫོགས་པའི་མཐར། འོ་རྗེ་བདག་
ཉིད་ཆེན་པོའི་སྙན་ནས་སྙན་དུ་བརྒྱུད་པའི་མན་ངག་གསང་བ་ལས་ཀྱང་ཆེས་ཆེར་
གསང་བ། ཟབ་པ་ལས་ཀྱང་ཆེས་ཆེར་ཟབ་པ། མི་བར་ཁྱིས་མ་ཆོད་པ། མཁའ་འགྲོའི་
ཁ་རླངས་ཐོ་ལེ་བ་འདི། རྒྱལ་བའི་བཀའ་དང་། ཤིང་རྟ་ཆེན་པོའི་གཞུང་ལུགས། བླ་མ་
དམ་པའི་མན་ངག་གསུམ་འཕལ་ཁ་སྦྱར་ནས་ལྷག་མ་མ་ལུས་པ་ལེགས་པར་ཕུལ་ཏེ།
རང་ལ་དཔག་ཚོད་ཀྱིས་བསྟན་པ་ལ་བྱ་བ་བྱས་ཟིན་པས་བློ་བདེ། རྗེ་བདག་ཉིད་ཆེན་
པོའི་བསྟན་པ་ནུབ་པ་ལ་ཉེ་བའི་དུས་མཐའ་འདིར་ཁྱེད་ཅག་རྣམས་ནས་ཀྱང་རང་རང་
ལ་དཔགས་པའི་བསྟན་པའི་ཁུར་རེ་ངེས་པར་འཛིན་དགོས། དཔེར་ན་རི་ཆེན་པོ་ཉིལ་
བའི་ཚེ་ཕ་བོང་ཆེན་པོ་རིས་རྟེན་བྱས་ན་དེ་ལ་བརྟེན་ནས་རྡོ་མང་པོ་ཞིག་ཆགས་ཐུབ་ཀྱིན་
འདུག་པ། དེ་བཞིན་དུ་མི་རེ་རེ་ཙམ་གྱིས་ཀྱང་བསླབ་ཁྲིམས་ལ་གཅེས་སྤྲས་བྱས་ཏེ་
བསྟན་པའི་ཁུར་བཟུང་ན་དེ་ལ་དེར་བརྟེན་གྱི་བསྟན་པ་ལ་ཕན་པ་མང་པོ་ཞིག་འབྱུང་བ་
ཡིན། དོན་དེ་རྣམས་མི་རྒན་ངའི་ཁ་ཆེམས་ཡིན། ཁ་ཆེམས་ཀྱི་ནང་ནས་ཀྱང་ཁ་ཆེམས་
རླུང་བསྐུར་ཟེར་བ་དེ་ཡིན། དེའི་རྒྱུ་མཚན་ཡང་(༢༢༧བ)སྔོན་ཇག་པ་མི་གསུམ་གྱིས་
འགྲུལ་པ་ཞིག་གསོད་པར་བརྩམས་པ་ན། འགྲུལ་པས་ང་གསོད་ན་ཁ་ཆེམས་ཞིག་
འཇོག་ཏུ་ཆུག་བྱས་པར། མི་མེད་པ་ལ་སུ་ལ་འཇོག་ཟེར། རླུང་ལ་བསྐུར་རྒྱུ་ཡིན་བྱས་
པས། འོ་ན་རུང་ཟེར། དེ་ནས་འགྲུལ་པས་མི་འདི་དང་འདི་གསུམ་གྱིས་ང་བསད་སོང་
བས། 
ངའི་གཉེན་རྣམས་ཀྱིས་དགྲ་ཤ་ལོངས་ཤིག་བྱས་པས་ཀུན་ཡ་མཚན་ནས་ཇག་
པའི་ཁྲོད་ཀྱི་ཀླད་པ་ཆུང་བ་ཞིག་གིས་རང་གི་ཆུང་མ་ལ་བཤད། དེས་མོ་རང་གི་ཉེ་བ་
ཞིག་ལ་བཤད། དེ་ནས་རིམ་གྱིས་འགྲུལ་པའི་གཉེན་རྣམས་ཀྱིས་གོ་ནས་དགྲ་ཤ་ལོན་
པ་ཡིན། དཔེ་དེ་བཞིན་དུ་དེང་སང་དུས་སྙིགས་མར་སོང་བས་བླ་མ་སྤྲུལ་སྐུ། གཞུང་
-321 -

རྒྱལ་དབང་འཇམ་དཔལ་རྒྱ་མཚོས་མཛད།
ལུགས་སྨྲ་བའི་དགེ་བཤེས། ཐ་ན་གྲྭ་རྐྱང་ཚུན་ཆད་ཀྱང་ཚེ་འདིའི་སྣང་ཤས་ཁོ་ནའི་
དབང་དུ་སོང་སྟེ་རྗེ་བདག་ཉིད་ཆེན་པོའི་མན་ངག་རྣམས་མ་ཐོབ་ཟེར་དགོས་པ་བྱུང་ན།
ཁ་ ཐབས་ཞན་གྱི་དོགས་ནས་ཐོབ་ གྲངས་གསོག་པའི་ཆེད་ཆོས་གྲྭ་ཐམས་ཅད་ དུ་
ཞུགས་ནས་ཐོབ་ཐོབ་ ལུང་ པ་གང་ བྱས། དོན་ གྱི་ སྙིང་ པོ་སེམས་རྒྱུད་ལ་བསྐོར་ཏེ་
ཉམས་སུ་ལེན་མཁན་ནི་ཉིན་མོའི་སྐར་མ་ལྟར་ཆེས་ཤིན་ཏུ་དཀོན་པ་འདི་འདྲ་ལ་སོང་
འདུག་མོད། འོན་ཀྱང་ཁྱེད་རྣམས་ཀྱིས་ཉམས་ལེན་མ་མཛད་ཀྱང་། མན་ངག་(༢༢༨ན)
རྣམས་མ་སྙེལ་ཙམ་རེ་མཛད་ན། མ་འོངས་པའི་དུས་སུ་སྔོན་དུས་བླ་མ་རྒད་པོ་ཞིག་
གིས་ཆོས་འདི་འདྲ་ཞིག་བསྟན་པ་རེད་ཅེས་ཉམས་སུ་བླངས་ཏེ་བདག་པོ་སྤྲོད་མཁན་
འདྲ་འབྱུང་བའང་སྲིད། རྒྱུ་མཚན་དེའི་ཕྱིར་ཁོ་བོས་ཕུལ་བའི་མན་ངག་རྣམས་མ་སྙེལ་
བ་མཛད་དགོས་སོ་གསུང་། ཚེས་བཅུ་གཉིས་ཀྱི་ཉིན་སེམས་བསྐྱེད་ཀྱི་སྟ་གོན་དང་།
ཕྱི་ཉིན་དངོས་གཞི་མཛད་དེ་ཆོས་གསན་པ་རྣམས་དང་། ལྷ་ཀླུའི་ངོ་གཡོག །གླིང་དཔོན་
མོ། ལྷ་གཉེར་བསྟན་འཛིན་ཆོས་གྲགས་སོགས་སེར་སྐྱ་མང་པོ་འདུས་པ་ལ་བཀའི་ཐ་
མ་སྩལ་ཏེ་གནས་སྐབས་དང་མཐར་ཐུག་ཏུ་དགེ་བའི་ཐུགས་སྨོན་གྱིས་མཚམས་སྦྱོར་
ཡང་མཛད། དེའི་ཐོག་ཏུ་བདག་ཅག་ནས་བླ་མ་བདག་ཉིད་ཆེན་པོ་འཁོར་བཅས་ལ་
ཚོགས་ཀྱི་མཆོད་པ་སྔོན་དུ་འགྲོ་བའི་དངོས་པོའི་འབུལ་སྐྱེས་དང་བཅས་གམ་བཅར་
ཆོས་འབྱོར་རྒྱ་མཚོ་དང་། ཕྱག་མཛོད་སྐལ་བཟང་ཆོས་གྲགས་གཉིས་མངགས་ཏེ། བླ་
མ་ཁྱེད་སྤྱིར་རི་བོ་དགའ་ལྡན་པའི་བསྟན་པའི་སྲོག་ཤིང་དང་། ཁྱད་པར་བདག་དང་
ཀུན་གཟིགས་པཎ་ཆེན་རིན་པོ་ཆེ་གཉིས་ལ་འཇམ་མགོན་སྙན་བརྒྱུད་ཀྱི་མན་ངག་
གནང་རྒྱུ་འཕྲོ་ཅན་དུ་ལུས་པ་རྣམས་མ་རྫོགས་ པར་ཞབས་པད་བརྟན་དགོས། དེའི་
ནང་ནས་ཀྱང་། ད་ལམ་གྱི་སྙན་(༢༢༨བ)ཚུལ་འདིའི་ཐོག་ཏུ་དགོངས་པ་གཞན་དོན་དུ་
- 322 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ། །
གཏད་ཚེ་ཁོ་བོ་བློ་ཤིན་ཏུ་ཕམ་པ་ཞིག་ཡོང་བ་འདུག་པས་སྙན་ཚུལ་འདི་འཕྲལ་དུ་
དྭངས་པ་ཞིག་དགོས་ཞེས་ངག་མ་ཞུ་རྒྱུ་དང་། གོང་གི་དོན་རྡོ་དང་། ཁྱད་པར་ཞུ་འོས་
གལ་ཆེ་བ་འགའ་ཞིག་སམ་ཊ་ལ་ བྲིས་ཏེ་གསང་སྟབས་སུ་ཕུལ་བའི་ཕྱིར་ཕེབས་སུ།
ཐུགས་རྗེའི་གཏེར་ཆེན་མགོན་པོ་སྤྱན་རས་གཟིགས། །ཐུགས་རྗེའི་སྤྱན་གྱིས་ཕྱོགས་
བཅུར་གཟིགས་མཛད་ནས། །ཐུགས་རྗེའི་ཕྱག་གིས་འགྲོ་བ་འདྲེན་མཛད་པ། །ཐུགས་
རྗེ་ཆེན་པོའི་ངང་ཚུལ་འདི་ལ་ནི། སྦྲང་རྩིའི་བཅུད་ལྡན་པདྨའི་མེ་ཏོག་ལ། །བུང་བའི་
ཚོགས་རྣམས་དགའ་བ་ལྷུར་ལེན་ལྟར། །མགོན་པོ་ཁྱོད་ཀྱི་མཛད་བཟང་འདི་དག་ལ།
ཉམ་ཆུང་བདག་ཀྱང་གུས་པ་ལྷུར་ལེན་བྱེད། །དེང་ནས་ཇི་སྲིད་བྱང་ཆུབ་སྙིང་པོའི་
བར། །མགོན་པོ་ཁྱེད་དང་དགེ་སྦྱོང་རྒན་པོ་གཉིས། །ཙན་དན་རང་གི་དྲི་དང་མི་འབྲལ་
བཞིན། །སྐད་ཅིག་འབྲལ་མེད་ཐུགས་ཡིད་གཅིག་པར་སྨོན། །བན་རྒན་ལ་བཀའ་ཕེབས་
པའི་དོན་རྣམས་སྙིང་གི་དཀྱིལ་དུ་བརྗེད་མེད་ཞུ་བ་ལགས། བདག་ཡུན་རིང་དུ་འཚོ་
དགོས་གསུང་བ་སོ་སོ་སྐྱེ་བོ་འཆིང་བ་ཀུན་ལྡན་སྐྱེ་འཆི་ལ་རང་དབང་མ་ཐོབ་པས་འདི་
ཙམ་འཚོ་ཞེས་ཞུ་ག་ལ་ཤེས། འོན་ཀྱང་མགོན་པོ་ཁྱེད་རང་གིས་བྱིན་གྱིས་བརླབས་ན་
( ༢ ༢༩ན)སེམས་མེད་པའི་ལྗོན་ཤིང་དག་གིས་ཀྱང་ཆོས་ཀྱི་སྒྲ་སྒྲོག་པས་ན་ཁྱེད་ཀྱི་
ཐུགས་རྗེས་བདག་གི་ནད་བབས་ཀྱང་རིམ་དྲག་འབྱུང་བ་ཞིག་ཨེ་ཡོང་བསམ་པས་
དོན་དེ་ལྟར་དུ་འགྲུབ་པའི་སྐྱབས་འཇུག་མཁྱེན་མཁྱེན། གསོལ་བ་འདེབས་རྟེན་ནང་
མཛོད་དྲི་མེད་བཅས་ཞེས་རྡོ་རྗེའི་ཞལ་བཞེས་བཟང་པོ་ཡང་སྩལ། སེམས་བསྐྱེད་གྲོལ་
འཕྲལ་སྐུ་བཅད་རྒྱ་ལ་བཞུགས་ཏེ་གསོལ་སྨན་སོགས་ཀྱི་འཕྲོད་བཞེས་ལ་མ་ལྟོས་པར་
ཇི་ལྟར་ཞལ་གྱིས་བཞེས་པ་ལྟར་སྙུན་གཞི་ཡང་དྭངས་པའི་ཚུལ་མཛད། ཡར་ངོའི་གསོ་
སྲོང་བཅོ་ལྔ་པ་ལ། ད་འུ་རང་རྒས་ཀྱང་སྡེ་འདིར་གཞི་གསུམ་གྱི་ཕྱག་ལེན་ནམ་ཡང་མ་
-323 -

རྒྱལ་དབང་འཇམ་དཔལ་རྒྱ་མཚོས་མཛད།
ཉམས་པ་བྱེད་དགོས། ཕུར་བུ་ལྕོག་སྤྲུལ་པའི་སྐུ་ལ་འུ་རང་གི་ཁྲི་ལ་བཞུགས་ནས་སང་
ཉིན་གསོ་སྦྱོང་གི་མདོ་འཆད་རོགས་མཛོད་ཞུས་གསུང་། ཚེས་བཅོ་ལྔའི་ཉིན་པད་རབ་
ཝང་གི་ཐུ་ཡོན་སོགས་ནས་བསྙེན་རྫོགས་ཀྱི་བཀའ་དྲིན་ཞུས་པར་སྐུ་དངོས་ཀྱི་གདུལ་
བྱའི་ཐ་མར་དགོངས་ནས་ཐུགས་དགྱེས་ཏེ། རྗེ་བློ་བཟང་ཆོས་རྒྱན་གྱི་རྣམ་ཐར་དུ།
བསྙེན་རྫོགས་སྒྲུབ་མི་བསམ་གྱིས་མི་ཁྱབ་པ་རྒྱུན་མི་འཆད་པར་བྱུང་བ་རྣམས་ ལ་
བསྟན་པའི་རྩ་བར་གསུངས་པ་ལྟར་མཁན་པོའི་བྱ་བ་བྱེད་དགོས་པ་རྣམས་ན་ཚོད་
མཐོན་པོས་རྐྱེན་མི་བཟོད་པ་ལྟར་གྱུར་ཀྱང་ལེ་ལོ་དང་། སླ་ཆོས་ ( ༢ ༢༩བ)སུ་མ་སོང་
བར་འདུལ་འཛིན་མཁས་པ་རྣམས་ཀྱི་ཕྱག་ལེན་ཉམས་པ་མེད་པར་སྒྲུབ་ཅེས་གསུངས་
པ་ལྟར། ད་ནི་ཁོ་བོས་བསྙེན་རྫོ་གས་སྟེར་བའི་མཇུག་མ་ཡང་ཡིན། ཁོང་རྣམས་ཀྱིས་
ལེགས་ཚོགས་ཀྱི་རྩ་བ་འཛུགས་པའི་ཐོག་མ་ཡང་ཡིན་པས་སླ་ཆོས་བྱས་ན་མི་ཡོང་།
སྟོན་པའི་སྐུ་བརྙན་དང་འདུལ་བའི་ལས་ཆོག་གི་མདུན་དུ་སྣ་ལྔའི་མཆོད་པ་བརྒྱ་ཕྲག་
ཅིག་ཀྱང་ཤོམས། ཁོ་བོས་དགེ་སློང་གི་སྡོམ་པ་འབོགས་པའི་ལག་ལེན་འདི་ཆོས་ཀྱི་
རྒྱལ་པོ་ཙོང་ཁ་པ་ཆེན་པོའི་ལུགས་སྲོལ་བྱམས་མགོན་བླ་མ་རིན་པོ་ཆེའི་ཕྱག་བཞེས་
སུ་ཇི་ལྟར་མཛད་པ་ལྟར་ཡིན་པས་སླད་ནས་འདིའི་རྒྱུན་ཕུར་བུ་ལྕོག་སྤྲུལ་པའི་སྐུ་ནས་
འཛིན་དགོས། ཁོང་ལ་ཕྱག་ལེན་ངེས་པའི་ཁྱད་ཡོང་བས་སྤྲུལ་པའི་སྐུ་དང༌། འདུལ་པ་
འཛིན་པ་དཀའ་ཆེན་བློ་བཟང་ཕྱོགས་གླང་། རབ་འབྱམས་པ་དཔལ་ལྡན་རྒྱ་མཚོ། ལྷ་
རམས་པ་ཡེ་ཤེས་བཟང་པོ། དགེ་སློང་ཡེ་ཤེས་དཔལ་ལྡན། དཀའ་ཆེན་ཡེ་ཤེས་བཀྲ་
ཤིས། ཨེམ་ཆི་ཡེ་ཤེས་བཀྲ་ཤིས། དགེ་སློང་ཡེ་ཤེས་རབ་བརྟན། དགེ་སློང་ཡེ་ཤེས་ཆོས་
འཕེལ་རྣམས་ལ་ལས་གྲལ་ལ་ཤོག་གྱིས་གསུངས་ཏེ་རྗེ་ཉིད་ཀྱིས་མཁན་སློབ་སྦྲགས་
མ་མཛད། འདུལ་འཛིན་བློ་བཟང་ཕྱོགས་གླང་གིས་གསང་སྟོན་དང༌། (༢༣༠ན)འདུལ་
- 324 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ། །
འཛིན་དཔལ་ལྡན་རྒྱ་མཚོས་དུས་གོ་བ་མཛད་དེ། པེ་ར་བ་ཝང་གི་ཐུ་ཡོན་ཡེ་ཤེས་བསྟན་
འཛིན་རྒྱ་མཚོ། སྐུ་འབུམ་དགའ་ལྡན་སྐུ་སྐྱེ་བློ་བཟང་དགེ་འདུན་བསྟན་འཕེལ། འབྲས་
ཧར་ཐུ་ཡོན་བློ་བཟང་དོན་གྲུབ་བཅས་ལ་བཅུའི་ཚོགས་ཀྱི་སྒོ་ནས་བསྙེན་པར་རྫོགས་པ་
དགེ་སློང་གི་སྡོམ་པ་ལེགས་པར་སྩལ། དེ་ཡང་སྡོམ་པ་འབོགས་ཐུབ་པ་ཙམ་གྱིས་ཆོག་
པར་མ་མཛད་པར་བསྲུང་ཐབས་ཡན་ལག་ལྔའི་སྒོ་ནས་ཁྲིམས་ཉིས་བརྒྱ་ལྔ་བཅུ་རྩ་
གསུམ་བསྲུང་ཚུལ་གྱི་མན་ངག་རྣམས་ཀྱང་འདོམས་པར་མཛད་དེ་ཚུལ་ཁྲིམས་ཀྱི་ཕུང་
པོ་ཡོངས་སུ་དག་པ་ལ་བཀོད། འདིའི་དུས་སུ་དབུ་མཛད་དགེ་སློང་བློ་བཟང་ཆོས་
འབྱོར་གྱིས་སྣམ་ཕྲུག་དམར་པོའི་བཞུགས་གདིངས། འདུས་པའི་རྒྱུད་འགྲེལ་པ་བཞི་
སྦྲགས་དང་བཅས་པ། སྔགས་རིམ་ཆེན་མོ་བཅས་དང་། འདུས་པ་སྤྱི་ནས་ཀྱང་མཎྜལ་
སོགས་དངོས་པོའི་མཆོད་སྤྲིན་གྱི་ཐོག་རྗེ་ཉིད་ཞབས་པད་བརྟན་དགོས་ཞེས་གསོལ་
འདེབས་ཞུ་བར་དབུ་མཛད་དང་། དགེ་སློང་ཡེ་ཤེས་དཔལ་ལྡན། དགེ་སློང་ཡེ་ཤེས་
རབ་བརྟན། དགེ་སློང་ཡེ་ཤེས་ཆོས་འཕེལ་རྣམས་སྐུ་མདུན་དུ་གནང་། ཞབས་པད་
བརྟན་དགོས་པའི་གསོལ་འདེབས་ཞུས་པ་ལ། ད་ང་ན་བ་ཡང་དྲག་འདུག །རང་རེའི་
སྒྲུབ་སྡེའི་དགེ་ཚུལ་སློང་ཚང་མ་འདུལ་ཁྲིམས་གཙང་པ་ཡོད་(༢༣༠བ)དམ་གསུང་། བླ་
མ་རིན་པོ་ཆེའི་ཐུགས་རྗེས་དགའ་རབ་ཡོད་ཞུས་འདུག་པར། འོ་དེ་གཏམ་སྙན། ད་
དུང་ཚང་མས་སྤྱོད་ལམ་ཐམས་ཅད་ཆོས་འདུལ་བ་དང་མཐུན་པ་གྱིས། དེ་ལྟར་བྱས་ན་
ཁོ་བོ་མགུ་ཡོང་གསུང་། དགེ་སློང་དབུ་མཛད་ལ་སྒེར་དུ་སྡེ་འདིའི་གཞོན་པ་རྣམས་ལ་
འདུལ་བ་ལེགས་པར་ཁྲིད། དེང་སང་གི་སྤྲུལ་སྐུ་ཆུང་ཆུང་འདི་རྣམས་ཀྱང་འདུལ་བའི་
བཅས་མཚམས་ལ་སྣང་མེད་ཁོ་ན་བྱེད་ཀྱིན་འདུག་པས་འདི་རྣམས་ལའང་འདུལ་བ་
ཡགས་པོ་སློབ། རྟེན་འབྲེལ་ཀྱི་ཁྱད་ཡོད་ངེས་ཆོས་ཤིག་བྱེད་གསུངས་ཏེ་འདུས་པའི་
- 325

རྒྱ་ལ་དབང་འཇམ་དཔལ་རྒྱ་མཚོས་མཛད།
རྒྱུད་གྱི་རྒྱ་གར་སྐད་དུ་ནས། རྡོ་རྗེ་བཙུན་མོའི་བྷ་ག་ལ་བཞུགས་སོ་ཞེས་པའི་བར་གྱི་
ལུང་ཞིག་ཀྱང་སྩལ། གཞན་ཡང་གུར་སྨོན་མཁན་པོ་བྱམས་པ་ཡོན་ཏན་སྐུ་མདུན་དུ་
བྱུང་ནས། དེང་སང་རྗེ་རིན་པོ་ཆེའི་བསྟན་པ་བཤད་སྒྲུབ་གཉིས་ཀྱི་སྒོ་ནས་འཛིན་སྤེལ་
མཛད་པ་བླ་མ་ཁྱེད་ཁོ་ན་རེད། རྗེ་ཉིད་ཞབས་པད་མ་བརྟན་ན་བསྟན་པ་འདི་སུ་ཡིས་
འཛིན། ལུང་རིགས་ཀྱི་བཤད་པ་རྒྱབ་བརྟེན་དུ་དྲངས་ཏེ་ཞབས་པད་བསྐལ་བརྒྱར་
བརྟན་དགོས་ཞུ་ རྒྱུ་དེ་བཞིན་སྐྱིད་པོ་རྒྱལ་བའི་སྐབས་རེད། ད་སྡུག་འུ་ཐུག་པ་ཡིན་
པས་ད་དུང་བསྟན་པ་ཁོ་ནའི་ཆེད་དུ་ལོ་དྲུག་གི་རིང་ཞབས་པད་བརྟན་པའི་ཞལ་བཞེས་
མ་བྱུང་བར་སྐུ་མདུན་ནས་འགྲོ་ཐེབས་ (༢༣༡ན)མེད་ཅེས་ གདུང་ཤུགས་དྲག་པོས་
གསོལ་བ་བཏབ་པར། རྗེ་བླ་མའི་བསྟན་པ་འདི་ལ་བགེགས་ཆེན་པོ་འདུག་གོ་ཞེས་ཁོ་
བོས་སྔ་ལོ་ནས་བཟུང་ལབ་པ་ཡིན་ཏེ་དོ་གལ་བྱེད་མཁན་སུ་ཡང་མ་བྱུང་། ད་འོར་དུ་
ལྷུངས་ནས་བསྟན་པའི་བགེགས་ཞི་བར་དཀའ་མོད། འོན་ཀྱང་རྗེའི་བསྟན་པའི་ཞབས་
འདེགས་སུ་འགྱུར་དུ་རེ་བས་འདུལ་བའི་ཀུན་སྤྱོད་རྣམ་པར་དག་པ་ལ་གནས་ནས་
བྱང་ཆུབ་ལམ་གྱི་རིམ་པ་དང་། བདེ་གསང་འཇིགས་གསུམ་གྱི་ཉམས་ལེན་ཟུང་འབྲེལ་
དུ་བྱེད་པའི་སྤོང་བ་པའི་སྡེ་འདི་ལྟ་བུ་ཞིག་བཙུགས་ཡོད། སྐལ་བ་དང་ལྡན་པའི་སྒྲུང་
པ་བོ་སྐྱབས་སུ་མཆི་རྒྱུ་རེ་གཉིས་ནི་མཐའ་མ་བཀག །གཞན་མ་ཚོགས་པ་རྒན་གཞོན་
ཚང་མས་ཆབ་ལེན་ལྷམ་འབུད། རུང་ཆུ་འདེབས་པ། ནུབ་ལྷག་བསྲུང་བ། ཕྱི་དྲོའི་ཁ་
ཟས་སྤོང་བ། ཡོ་བྱད་བྱིན་རླབས་སོགས་འདུལ་བའི་ཀུན་སྤྱོད་གཙང་མ་གནས་པའི་
ཚོགས་སྡེ་འདི་ལྟ་བུ་གངས་ཅན་གྱི་ཁྲོད་ན་མེད་པ་ལྟ་བུ་ཡིན། འོན་ཀྱང་སྔ་སོར་རྒྱལ་
བ་དགེ་འདུན་གྲུབ་ལ་སྡེ་སྲིད་གཙང་པས་སྡང་ཞུགས་བྱས་ཏེ་བཀྲ་ཤིས་ལྷུན་པོའི་དགེ་
འདུན་རྣམས་ཐུགས་ཟོས་བདེ་བ་རང་མ་བྱུང་བ་རེད། དཔེ་དེ་དང་འདྲ། ཁོ་བོ་མེད་ན་
- 326 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
དགེ་འདུན་རྣམས་ཀྱང་ཆགས་པ་དཀའ་མོད་དེ། སྐྱབས་མགོན་རིན་པོ་ཆེའི་ཐུགས་
(༢༣༡བ)རྗེས་དགའ་མོ་བྱུང་ཨེ་འགྲོ་གསུང་། དེ་ཕྱིན་ལ་ཞབས་པད་བརྟན་དགོས་
པའི་གསོལ་འདེབས་ཞུ་མི་དྲག་ཞན་སུ་བྱུང་ཡང་སྐུ་མདུན་དུ་ནི་མ་གནང་། ཉེ་གནས་
བརྒྱུད་དེ་སྙན་ཞུ་གང་ཕུལ་ཀྱང་སླར་མཇལ་རྒྱུའི་ཞལ་བཞེས་རེ་མཛད། སྐུ་མཚམས་ཀྱི་
སྐབས་ཐུན་མཚམས་རྣམས་སུ་བླ་མ་གོང་མ་རྣམས་ཀྱི་རྣམ་ཐར་མང་པོ་ཞིག་ཉེ་གནས་ལ་
སྒྲིག་ཏུ་འཇུག་པར་མཛད་ཅིང་། དེང་ལོ་ཆེན་རིན་ཆེན་བཟང་པོ་དགུང་ལོ་དགུ་བཅུ་གོ་
དྲུག་བཞུགས་འདུག་ཅིང་། བླ་མ་གཞན་ཕལ་ཆེར་དགུང་ལོ་སུམ་ཅུ་ནས་ལྔ་བཅུའི་བར་
གཤེགས་པ་ཤས་ཆེ་བར་བྱུང་བས། རྗེའི་ཞལ་ནས་ལོ་ཆེན་ཙམ་མ་གཏོགས་རྣམ་ཐར་
དེ་དག་ཏུ་གསལ་བའི་བླ་མ་གཞན་རྣམས་ལས་ལོ་ཡང་འུ་རང་རྒན་པ་ཙམ་འདུག །བྱ་
རྒྱུ་ཡང་འུ་རང་མང་བ་ཙམ་འདུག །ད་རྒན་པའི་མཐར་ཐུག་རང་རེད་ཨང་གསུང་། ཡང་
ད་ལྟ་བཀྲ་ཤིས་ལྷུན་པོ་ན་འུ་རང་དང་ན་ཚོད་མཉམ་པའི་དགེ་འདུན་ཨེ་ཡོད་གསུང་།
རྟ་ནག་པའི་དྲུང་རམས་པ་ཡེ་ཤེས་བསྟན་པ་བརྒྱད་བཅུ་གྱ་གྲངས་ཙམ་ཨེ་ཡིན་གཞན་
མི་སྣང་ལགས་ཞུས་འདུག་པར། འོ་དེ་ཡིན་སྔ་སོར་ཁོ་བོ་ལོ་བཅུ་ལ་ཆོས་བྱས་དུས།
སུམ་སྟོང་བརྒྱད་བརྒྱའི་གཞོན་ཤོས་ཡིན། ད་རྒན་ཤོས་སུ་སླེབས་པ་རེད་གསུང་། དེ་
ནས་དགེ་སློང་དབུ་མཛད་སྐུ་མདུན་དུ་འབོད་པར་མཛད་ནས། འུ་རང་གི་(༢༣ ༢ན)
སྒྲུབ་གནས་སུ་ཟླ་བ་ལྔ་པའི་ཚེས་བཅུ་གསུམ་ནས་བྱམས་པའི་སྨོན་ལམ་ཉིན་གསུམ་
ཚུགས་རྒྱུ་དེ་བཞིན་ལ། དེ་སྔ་ཆོ་འཕྲུལ་སྨོན་ལམ་གྱི་འདོན་ཆ་སོར་གནས་ཡིན་ཀྱང་འདི་
ལོ་དམིགས་བསལ་གྱི་ཉིན་ལྔའི་རིང་བྱམས་པའི་བསྟོད་ཆེན་ཚངས་ཅོད་མ་དང་། བྱམས་
སྨོན་གཉིས་གྲངས་གསོག་གྱིས། བདེ་བ་ཅན་ གྱི་སྨོན་ལམ་ནི་འདོན་མི་དགོས་པ་
འདུག །སླད་ནས་སྨོན་ལམ་འདིའི་ཐོག་ཏུ་འགྲེམ་རྒྱུའི་བྱམས་མགོན་གྱི་གོས་ཐང་ཞིག་
- 327 -

རྒྱལ་དབང་འཇམ་དཔལ་རྒྱ་མཚོས་མཛད།
ཀྱང་བཞེང་རྒྱུ་ཡིན། འདི་ལོ་ལམ་རིམ་བླ་བརྒྱུད་ཀྱི་ཐང་ཀ་རྣམས་ཁྲོམ་ལ་མཆོད་པ་
བཟང་པོ་ཕུལ། ཁོ་བོ་ཡང་ཚོགས་ལ་སླེབས་ཡོང་གསུང་། ཡང་སྒྲུབ་གནས་འདིར་དགེ་
སློང་རང་སེམས་བཟང་པོའི་སྒོ་ནས། འཚོ་ཆེན་མོ་གྱིས་ཤིག་གསུང་། ཡང་ཉེ་གནས་
ལ། འུ་རང་ལ་གཡུ་བྱུ་རུ་མང་པོ་སྟེར་མཁན་བྱུང་། དེ་རྣམས་ཕྲ་རྒྱན་དུ་ཕུལ་ཆོག་པའི་
རྟེན་བཞེང་ཞིག་བྱེད་དགོས་པ་འདུག །ཁྱད་པར་གསེར་ཟངས་ལས་གྲུབ་པའི་རྗེ་བཙུན་
བྱམས་མགོན་མི་ཚད་ཆེ་ཕྱོགས་ཙམ་པ་ཕྲ་རྒྱན་ཤིན་ཏུ་ ཕྱུག་པ་ཞིག་དང༌། དེའི་ གཡས་
སུ་ཇོ་བོ་རྗེ་དཔལ་ལྡན་ཨ་ཏི་ཤའི་སྐུ་མི་ཚད་ཙམ་པ་ཞིག་བཅས་བཞེང་། གཡོན་དུ་སྐུ་
ཞབས་རིན་པོ་ཆེ་ནས་གནང་བའི་རྗེ་ཙོང་ཁ་པའི་སྐུ་བརྙན་མི་ཚད་ཙམ་པ་འདི་བཞུགས་
ཆོག་པ་ཞིག་བྱེད་དོ་གསུང་། ཡང་འུ་རང་གི་སྐུ་བཞར་བ་རྣམས་དང་འཇིམ་པ་ཁྱེར་ཤོག་
(༢ ༣༢བ)གསུང་། དེར་མཆོད་གཏོར་དང་བུམ་པ་རྣམས་ཕྱག་ལེན་བཞིན་བཤམས་
ནས། དབུ་ལོ་བུབས་ གཅིག་དང་། ཚེམས་གྲུལ་བ་རྡོག་དྲུག་ འདུག་པ་རྣམས་ལ་ སྐྲ་
ཆོག་དང་། རུས་ཆོག་གནད་སྨིན་ཞིག་དང་། འཇིམ་པ་ལ་བྱིན་བརླབས་མཛད་ནས་དེ་
འདི་རྣམས་རྟེན་འདམ་དུ་ཡོད་པའི་བྱམས་པའི་སྐུ་སྟོང་ཕྲག་གཅིག་པར་ནས་དད་པ་
ཅན་རྣམས་ལ་བྱིན་ཅིག་རྟེན་འབྲེལ་གྱི་གནད་ཅིག་ཡོད་དོ་གསུང་། བུམ་ཆུ་ནས་དཀར་
དམ་གང་བཅད་པ་ལ་ཕྱག་མཛུབ་གཏད་དེ་མི་འཁྲུགས་པའི་ཁྲུས་ཕ་ག་དགོས་པ་ཡོད་
དོ་གསུང་། ཡང་ཕུར་བུ་ལྕོག་བླ་མ་རིན་པོ་ཆེ་དེ་ཉིད་དགུང་ལོ་གྱ་གཅིག་པ་ཞིང་བརྗེས་
པ་ཡིན་གསུང༌། ཉེ་གནས་ཀྱིས་གྱ་ལྔ་པ་ལ་གཤེགས་ཚུལ་རྣམ་ཐར་དུ་གསལ་ལགས་
ཞུས་པས། དེ་མིན་བརྒྱད་ཅུ་པ་ལ་གཙང་ལ་ཕེབས་ཏེ། པཎ་ཆེན་རིན་པོ་ཆེར་བསྟན་
པ་གཏད། གྱ་གཅིག་གི་ལོ་ཕུར་བུ་ལྕོག་ཏུ་གཤེགས་པ་ཡིན། དེ་དུས་བླ་མའི་སྐུ་དམར་
གདུང་དུ་འཇོག་དགོས་ཚུལ་མང་པོས་གླེང་ཡང་ཉེ་གནས་རབ་འབྱམས་པ་དེ་ཤེས་རྒྱ་ཆེ་
- 328 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
བས་སྐུ་གདུང་ཞུགས་སུ་ཕུལ་བ་ཡིན། གདུང་གི་ཆ་ཤས་ལ་འཇིག་རྟེན་པ་མགོ་སྐོར་གྱི་
རང་བྱོན་ཕེབས་མ་ལབ་པར་ལྷར་བསྐྱེད་དེ་རྟེན་ (༢ ༣ ༣ན)གྱི་ནང་བཞུགས་སུ་ཧྲིལ་
གྱིས་ཕུལ་བ་ཡིན། ལས་ཀ་དེ་འགད་གཙང་ པོ་ཡིན་གསུང་། ཟླ་བ་ལྔ་པའི་ཚེས་བཅུ་
བདུན་ནས་ཆབ་ཅུང་ཟད་བྲི་ཞིང་སྐུ་གཟུགས་ལྕི་བ་ཞིག་བྱུང་བར་ཉེ་གནས་ནས་ཨེམ་
ཆི་ལ་ཕྱག་རྩ་ཞིག་གནང་ན་ཞུས་འདུག་པར། རུང་གསུངས་ཏེ་སྨན་པ་ཡེ་ཤེས་བཀྲ་
ཤིས་ལ་སྟོན་པར་མཛད་དེ། སེ་འབྲུ་ཀུན་ལྡན་དང༌། འབོལ་སྨན་བདུན་པ་ལྟག་སྤྱོད་
ཀྱི་བཞེས་ཐུན་རེ་གསོལ་བས་དྭངས་ཚུལ་ཙམ་མཛད། ཡང་ཚེས་ཉེར་གཅིག་ནས་
ཞབས་ལ་སྐྱང་པོ་ཕེབས་ཤིང་། ཆབ་ཁ་ཡང་ ཕྲི་བས་ཉེ་གནས་དང༌། སྨན་པ་གཉིས་
ནས། ད་དུང་སྨན་པ་མཁས་པ་ཞིག་ཀྱང་བསྟེན་དགོས་ཚུལ་ཞུས་པར་ད་འུ་རང་ན་ཚོད་
སྨིན་དྲགས་པ་མ་གཏོགས་ན་ཚ་བབས་ཡང་པོ་རེད། མགྱོགས་པོ་དྲག་པ་འདུག་པས་
སྨན་ པ་གཞན་ལ་ མི་སྟོན་གསུང་། རྗེ་ སྐུ་ན་སྨིན་ཅིང་སྐུ་ ཁོག་ཏུ་ཆབ་བསག་ན་མི་
ལེགས་པས་ཅིས་ཀྱང་སྨན་པ་དགོངས་པ་ལ་ཡོད་པ་ཞིག་ལ་བསྟན་ཙམ་ཐུགས་རྗེ་ཆེ་
དགོས་ཞུས་པར། འོ་ན་སྤྱིར་རི་ཁྲོད་པའི་ན་ཚ་སུས་ཀྱང་མ་ཤེས་པ་ཞིག་དགོས། ཁྱད་
པར་འུ་རང་ན་བ་གཞན་གྱིས་ཤེས་ན་དད་པ་ཅན་རྣམས་བློ་གཡེང་བྱེད་ཅིང་། འུ་རང་
བསྐོར་དུ་ཡོངས་པས་སུན་པོ་རང་འདུག །དེའི་ནང་ནས་ཀྱང་སྐྱབས་མགོན་རིན་པོ་
ཆེའི་སྙན་དུ་(༢ ༣ ༣བ)དྭངས་པ་ན་ཐུགས་ངལ་ཆེན་པོ་མཛད་འགྲོ་བས། ཨེམ་ཆི་སྐལ་
བཟང་བྱམས་པ་བོས་ལ་ན་བ་གཞན་ལ་མི་སྨྲ་བའི་ཁ་སྡོམས་ཤིག་གསུང༌། ཨེམ་ཆི་
བོས་ནས་ཕྱག་རྩ་གནང་བས། ཕྱག་རྩ་དང་ཞལ་མདངས་སྐུ་སྟོབས་རྣམས་ནི་སྔོན་མ་
ལས་ཀྱང་བཟང་། ཞབས་སྐངས་པ་འབམ་གྱི་ངོ་ཞིག་ཡིན་འདུག་པས་ཐོག་མར་གླང་
ཆེན་བཅོ་བརྒྱད་པ་ཐུན་གསུམ་ཙམ་བཞེས། དེ་ནས་འབམ་གྱི་གཉན་སྤྱན་འབུལ་
-329 -

རྒྱལ་དབང་འཇམ་དཔལ་རྒྱ་མཚོས་མཛད།
དགོས་ཟེར། སྨན་པ་སོང་ཚར་ནས་ཁོ་བོའི་རྒས་ནད་འདི་སྨན་པས་ཀ་ངོ་མི་ཤེས།
འབམ་ལ་སྨན་པ་བས་ང་རང་མཁས། གཉན་སྨན་ཟ་དོགས་མེད་གསུང་།
ཚེས་ཉེར་བདུན་གྱི་ཉིན་སྐུ་བཞེངས་གནང་འཕྲལ་ཐོག་མར་ལམ་རིམ་བླ་བརྒྱུད་
ཡན་ལག་བདུན་པ་དང་བཅས་པ། བཤགས་པའི་མཚམས་སུ་ལྟུང་བཤགས་དང་སྤྱི་
བཤགས། གཙོ་རྒྱལ་མ་རྣམས་དང་མཎྜལ། ཡོན་ཏན་གཞི་གྱུར་མའི་མཇུག་ཏུ་སེམས་
བསྐྱེད་མཛད་རྒྱུའི་ཐོག་ཕྱག་འཚལ་རྣམས་རྒྱུན་བཞེས་ལྟར་མཛད། གསུང་གཏོར་
གྲུབ་ནས་ཉེ་གནས་ལ་ད་འབི་ལུང་བླ་མ་དགེ་འདུན་བཟང་པོ་སླེབས་ན་ངའི་དགེ་སློང་
གཞོན་པ་འདི་རྣམས་ལ་གསང་བདེ་འཇིགས་གསུམ་ གྱི་དབང་ཞིག་ཀྱང་བསྐུར་དུ་
བཅུག །ངེད་གཉིས་གྲོས་ཤིག་ཀྱང་བྱེད་རྒྱུ་ཡོད་དེ་ཁོང་སླེབས་པ་མི་འདུག །དེ་རིང་ནི་
སྐྱབས་མགོན་རིན་པོ་(༢༣༤ན)ཆེས་དབུས། སེ་འབྲས་ཀྱི་བླ་མ་སྤྲུལ་སྐུ་ཆེ་ཕྲ་ཐམས་
ཅད་ལ་སྐྱབས་རྟེན་རེ་དང་། དགེ་འདུན་རྣམས་ལ་མང་ཇའི་བསྙེན་བཀུར་གྱི་ཐོག་ཊོ་རེ་
ཐེབས་པའི་སྤོམ་ཐག་ཞིག་ཕུལ་ལ་སྐྱབས་འཇུག་རེ་ཞུས། དེ་ཡང་རྗེ་རིན་པོ་ཆེའི་བསྟན་
པ་འདི་ལ་བགེགས་མེད་པ་ཞིག་དང་། ཁོ་བོ་རང་ཡང་ཚེ་རབས་ཐམས་ཅད་དུ་རྗེའི་
བསྟན་པ་དང་མི་འབྲལ་ཞིང་བསྟན་པའི་དོན་ལ་ཉམས་ལེན་མཐར་ཕྱིན་པ་ཞིག་འབྱུང་
བའི་སྐྱབས་འཇུག་ཞུས་གསུང་། དེ་ནས་རྒྱུན་དུ་ཐུགས་དམ་གང་མཛད་ཀྱང་སྒྲ་བཅས་
མཛད་པའི་སྐབས་མེད་པ་ལ་འདིའི་དུས་སུ་དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་
འཁོར་དུ་བདག་ཉིད་འཇུག་ཅིང་དབང་ལེན་པའི་ཆོ་ག་རྣམས་ཚངས་པའི་དབྱངས་ལྟར་
སྙན་པའི་གསུང་འཕང་མཐོན་པོས་ཚིག་འབྲུ་གསལ་བར་འདོན་པར་མཛད་ཅིང་། ལམ་
རིམ་གཉིས་ཀྱི་ཉམས་བཞེས་ལ་རྩེ་གཅིག་ཏུ་བཞུགས་སོ། །ཐུགས་དམ་གྲོལ་ནས་ཉེ་
གནས་ཀྱིས་བླ་མ་རིན་པོ་ཆེ་ནས་ཇི་ལྟ་བཀའ་གནང་བ་བཞིན་གྱི་བླ་མ་སྤྲུལ་སྐུ་རྣམས་ལ་
-330 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
སྐྱབས་རྟེན་དང༌། དགེ་འདུན་རྣམས་ལ་མང་འགྱེད་རྣམས་ནི་ཇི་བཞིན་བཤམས་ཏེ་
ཞབས་བརྟན་སྒྲུབ་པ་ལགས། ད་དུང་བདག་ཅག་རྣམས་ནས་སྐུའི་རྐྱེན་སེལ་གྱི་རིམ་གྲོ་
ཁོར་ཡུག་ཏུ་སྒྲུབ་ཆོག་པ་ཞིག་དང་། བླ་མ་རིན་པོ་ཆེ་ནས་( ༢ ༣༤ བ)ཀྱང་བསྟན་འགྲོ་
སྤྱི་དང་། ཁྱད་པར་རྗེས་འཇུག་ཉམ་ཐག་བདག་ཅག་གི་མགོན་དུ་ཞབས་པད་ཡུན་
）
རིང་དུ་བརྟན་པའི་ཐུགས་བསྐྱེད་ཐུགས་རྗེས་གཟིགས་དགོས། ཅི་སྟེ་བདག་ཅག་རྣམས་
བསོད་ནམས་དམན་པ་དང་བསྟན་པ་བགེགས་ཆེ་བས་དགོངས་པ་གཞན་ལ་གཏད་པ་
བཟློག་ཐབས་མེད་པ་ཞིག་ཡིན་ན། རྗེས་ཀྱི་བྱ་བ་སྤྱི་དང་། ཁྱད་པར་གདན་ས་ཡས་
ཕྱིན་གྱི་འཚོ་སྐྱོང་སོགས་འདི་དང་འདི་གྱིས་ཞེས་བཀའ་མངགས་ཕེབས་པ་ཞིག་ཐུགས་
རྗེས་གཟིགས་དགོས་ཞེས་ནན་གྱིས་ཞུས་པར། ཧ་ཧ་དེ་ཡིན་ཁྱོད་ཀྱིས་དེ་སྐད་ཟེར་
བའི་བབས་འབྲེལ་ཡིན་གསུངས་ཏེ་དགྱེས་པའི་ཚུལ་གྱིས་བཞད་མོ་ཞིག་མཛད། དེ་
ནས་ཚ་བ་བཞེས་པའི་དུས་ལ་བབས་པ་ན་རྒྱུན་དུ་རྟེན་འབྲེལ་བསྟོད་པ་དང་དཀོན་
མཆོག་རྗེས་དྲན་གྱི་མདོ་ཚར་རེ་གསུངས་ཏེ་ཕུད་མཆོད་མཛད་པ་ལ། འདི་ཉིན་གོང་གི་
ཐོག་ཏུ་དཀོན་རྗེས་དྲན་གྱི་མདོ་ཚར་གསུམ་གསུངས་ཏེ་ཚ་བ་བཞེས་པའི་སྟངས་ག་ཙམ་
ལས་གདན་ནོན་པ་ནི་མ་བཞེས། ཉེ་གནས་ཀྱིས་དེ་བས་ལྷག་ཙམ་བཞེས་དགོས་ཞུས་
པར་ཡང་། དེ་རིང་དེ་ཙམ་ལས་མི་བཟའ་གསུང་། དེ་ནས་གསོལ་རྒྱབ་ཏུ་ཡན་ལག་
བདུན་པའི་མཆོད་འཕྲེང་གི་ཐོག་ཏུ་མཆོད་རོལ་རྣམས་སྔར་ལྟར་དང༌
། མཎྜལ་སེམས་
བསྐྱེད་དང་བཅས་པ་མཛད། དེ་ནས་ཉེ་གནས་ཀྱིས། ད་བླ་མ་རིན་(༢ ༣༥ན)པོ་ཆེའི་
མཛད་པ་གང་ལ་དཔགས་ཀྱང་བདག་ཅག་རྣམས་ལོང་བ་ཐང་ལུས་ལྟ་བུ་ཞིག་འབྱུང་
མིན་ཐེ་ཚོམ་མི་འདུག །འོན་ཀྱང་དུས་རྟག་པར་རྗེ་ཁྱེད་རང་གི་དགོངས་པའི་གཏད་སོ་
རྒྱལ་བ་ཙོང་ཁ་པ་ཆེན་པོའི་བསྟན་པ་འདི་ཉིད་དར་ཞིང་རྒྱས་པ་ཞིག་བྱུང་ན་དགོངས་
-331 -

རྒྱལ་དབང་འཇམ་དཔལ་རྒྱ་མཚོས་མཛད།
པ་དང་། དེའི་ཐབས་ཇི་འདྲ་ཞིག་བྱ་དགོས་དགོངས་པ་དེ་ཁོ་ན་ཡིན་མོད། དེསན་
བསྟན་འགྲོ་ཐམས་ཅད་ཀྱི་མགོན་དུ་ཡང་སྲིད་མཆོག་གི་སྤྲུལ་སྐུ་ཞིག་དུས་མྱུར་དུ་ཞལ་
གཟིགས་ཏེ་བསྟན་འགྲོའི་དོན་རྗེ་ཁྱེད་རང་དང་མཉམ་པ་ཞིག་མཛད་དགོས་ཞེས་ནན་
ཆེན་པོས་གསོལ་བ་བཏབ་པར། རྗེ་ཉིད་ཐུགས་སྒམ་པས་དངོས་སུ་ཞལ་བཞེས་གསལ་བ་
མ་གནང་ཡང་། དོན་དུ་འགྲོ་བ་མགོན་མེད་པ་རྣམས་ཀྱིས་མགོན་དང༌། སྐྱབས་དང༌།
དཔུང་གཉེན་སོགས་ཅི་དང་ཅི་འདོད་པ་དེ་དང་དེར་འགྱུར་རོ་ཞེས་འདོམས་པ་དང་།
རྒྱལ་སྲས་མཐུ་ཆེན་དག་གིས་ཀྱང་བྱ་དཀའ་བའི་སྤྱོད་པ་རླབས་པོ་ཆེ་ཀུན་ལ་སློབ་པ་
ལ་ཞུམ་པ་མེད་པའི་སྙིང་སྟོབས་ཀྱི་གོ་ཆ་ཆེར་བགོས་ཏེ་སེམས་ཅན་རྣམས་སངས་རྒྱས་
ཀྱི་ས་ལ་མ་བཞག་གི་བར་དུ་འགྲོ་བའི་ཉེར་འཚོའི་གཞི་གཅིག་པུ་བགྱིད་དོ་ཞེས་འདོམས་
ཕྱིར་ཉེ་གནས་ཀྱིས་ གསོལ་བ་བཏབ་པ་དེའི་ རྗེས་སུ་རྒྱལ་སྲས་ཞི་བ་ལྷས། དེ་ལྟར་
འདི་ དག་ ཀུན་ བྱས་ཏེ། །དགེ་བ་བདག་གིས་ ( ༢ ༣༥བ) བསགས་པ་གང་། །དེས་ནི་
སེམས་ཅན་ཐམས་ཅད་ཀྱི། །སྡུག་བསྔལ་ཐམས་ཅད་སེལ་བར་ཤོག །འགྲོ་བ་ནད་པ་ཇི་
སྲིད་པའི། །ནད་གསོས་གྱུར་གྱི་བར་དུ་ནི། ། སྨན་དང་སྨན་པ་ཉིད་དག་དང་། །དེ་ཡི་
ནད་ གཡོག་ བྱེད་ པར་ཤོག །ཟས་ དང་ སྐོམ་ གྱི་ ཆར་ ཕབ་ སྟེ། ། བཀྲེས་དང་ སྐོམ་པའི་
གནོད་པ་བསལ། །མུ་གེའི་བསྐལ་པ་བར་མའི་ཚེ། བདག་ནི་ཟས་དང་སྐོམ་དུ་གྱུར། །
སེམས་ཅན་འཕོངས་ཤིང་དབུལ་བ་ལ། །བདག་ནི་མི་ཟད་གཏེར་གྱུར་ཏེ། །ཡོ་བྱད་
མཁོ་དགུ་སྣ་ཚོགས་སུ། །མདུན་དུ་ཉེ་བར་གནས་གྱུར་ཅིག །ལུས་དང་དེ་བཞིན་ལོངས་
སྤྱོད་དང༌། །དུས་གསུམ་དགེ་བ་ཐམས་ཅད་ ཀྱང་། །སེམས་ཅན་ཀུན་གྱི་དོན་འགྲུབ་
ཕྱིར། །ཕངས་པ་མེད་པར་བཏང་བར་བྱ། །ཐམས་ཅད་བཏང་བས་མྱ་ངན་འདའ། །
བདག་བློ་མྱ་ངན་འདས་པ་སྒྲུབ། །ཐམས་ཅད་བཏང་བར་ཆབས་ཅིག་ལ། །སེམས་ཅན་
- 332 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
རྣམས་ལ་བཏང་བ་མཆོག །བདག་གིས་ལུས་ཅན་ཐམས་ཅད་ལ། །ལུས་འདི་ཅི་བདེར་
བྱིན་ཟིན་གྱིས། །རྟག་ཏུ་གསོད་དང་སྨོད་པའམ། ། བརྡེག་སོགས་ཅི་དགར་བྱེད་ལ་རེག །
བདག་གི་ལུས་ལ་གཙེ་བྱེད་དམ། །ཅོ་འདྲི་ག་ཞའི་རྒྱུ་བྱེད་ཀྱང་། །བདག་གི་ལུས་འདི་
བྱིན་ཟིན་གྱིས། །འདི་ཡི་ཁ་ཏས་ཅི་ཞིག་བྱ། །དེ་ལ་གནོད་པར་མི་འགྱུར་བའི། །ལས་
གང་ཡིན་པ་བྱེད་དུ་ཆུག །བདག་ལ་དམིགས་( ༢ ༣༦ན)ནས་ནམ་དུ་ཡང་། །འགའ་
ཡང་དོན་མེད་མ་གྱུར་ཅིག །བདག་ལ་དམིགས་ནས་གང་དག་གིས། །ཁྲོ་འམ་དད་པའི་
སེམས་བྱུང་ན། །དེ་ཉིད་རྟག་ཏུ་དེ་དག་གི །དོན་ཀུན་འགྲུབ་པའི་རྒྱུར་གྱུར་ཅིག །གང་
དག་བདག་ལ་ཁ་ཟེར་རམ། །གཞན་གང་གནོད་པ་བྱེད་པའམ། །དེ་བཞིན་འཕྱར་ཀ་
གཏོང་ཡང་རུང༌། །ཐམས་ཅད་བྱང་ཆུབ་སྐལ་ལྡན་གྱུར། །བདག་ནི་མགོན་མེད་རྣམས་ཀྱི་
མགོན། །ལམ་ཞུགས་རྣམས་ཀྱི་དེད་དཔོན་དང༌། །རྒལ་འདོད་རྣམས་ཀྱི་གྲུ་དང་ནི། །
གཟིངས་དང་ཟམ་པ་ཉིད་དུ་གྱུར། །གླིང་དོན་གཉེར་ལ་གླིང་དང་ནི། །གནས་མལ་
འདོད་ལ་གནས་མལ་དང་། །བདག་ནི་ལུས་ཅན་བྲན་འདོད་པ། ། ཀུན་གྱི་བྲན་དུ་འགྱུར་
བར་ཤོག །ཡིད་བཞིན་ནོར་བུ་བུམ་པ་བཟང་། །རིག་སྔགས་གྲུབ་པ་སྨན་ཆེན་དང་། །
དཔག་བསམ་གྱི་ནི་ཤིང་དག་དང༌། ལུས་ཅན་རྣམས་ཀྱི་འདོད་འཇོར་གྱུར། །ས་སོགས་
འབྱུང་བ་ཆེན་པོ་དང་། །ནམ་མཁའ་བཞིན་དུ་རྟག་པར་ཡང་། ། སེམས་ཅན་དཔག་ཏུ་
མེད་པ་ཡི། །རྣམ་མང་ཉེར་འཚོའི་གཞིར་ཡང་ཤོག །དེ་བཞིན་ནམ་མཁའི་མཐས་གཏུགས་
པའི། །སེམས་ཅན་ཁམས་ལ་རྣམ་ཀུན་ཏུ། །ཐམས་ཅད་མྱ་ངན་འདས་བར་དུ། །
བདག་ནི་ཉེར་འཚོའི་གཞིར་ཡང་ཤོག །ཅེས་སྤྱོད་འཇུག་ཏུ་གསུངས་པ་རྣམས་ཞལ་
(༢༣༦བ)འདོན་དུ་མཛད་བཞིན་དུ་དགའ་ལྡན་ཆོས་ཀྱི་ཕོ་བྲང་དུ་རྒྱལ་ཚབ་མི་ཕམ་མགོན་
པོའི་ངོ་བོར་སྐུའི་བཀོད་པ་བསྡུས་སོ་ཞེས་མཚོན་ཕྱིར་ཞབས་གཉིས་བཟང་པོའི་བཞུགས་
-333 -

རྒྱལ་དབང་འཇམ་དཔལ་རྒྱ་མཚོས་མཛད།
སྟངས་དང་དང་པོའི་མགོན་པོ་ངེས་དོན་གྱི་རྡོ་རྗེ་འཆང་ཆེན་པོའི་གོ་འཕང་མངོན་དུ་མཛད་
པ་མཚོན་ཕྱིར་ཕྱག་གཡས་ཐུགས་ཁར་རྡོ་རྗེ་གསོར་བའི་ཕྱག་རྒྱ་དང་། གཡོན་དྲིལ་བུ་
དཀུར་བརྟེན་པའི་ཕྱག་རྒྱ་མཛད་དེ་ཞི་བ་ཡོངས་སུ་མྱ་ངན་ལས་འདའ་བའི་མཛད་པ་བསྟན་
པར་གྱུར་ཏོ། །དེའི་ཚེ་རྗེ་བླ་མ་མཆོག་གིས་ཇི་ལྟར་བརྙེས་པའི་ལམ་གྱི་རིམ་པ་ནི་འདི་
ལྟར་རོ་ཞེས་མཚོན་པའི་ཕྱིར་ནམ་མཁའ་ལས་ཀྱང་ཆར་ཟིམ་བུའི་རྒྱུན་བབས་ཏེ་ས་
གཞིའི་རྡུལ་ཐམས་ཅད་ལེགས་པར་མནན། ནམ་མཁའི་ཁྱོན་ཐམས་ཅད་ཤིང་བལ་
ལྟར་ཡང་ཞིང་དཀར་བའི་སྤྲིན་དག་གིས་ཡོངས་སུ་ཁྱབ་ཅིང་། སྐད་ཅིག་དེ་ཉིད་ལ་
སྤྲིན་རྣམས་ཕྱོགས་ཕྱོགས་སུ་ཆད་ནས་མཆོད་རྫས་ཀྱི་རྣམ་པས་ཕྱོགས་མཚམས་རྣམས་
བརྒྱན་པ་དང་། ནམ་མཁའི་ཁྱོན་ནི་རྒྱ་མཐིང་བཟང་པོའི་མདངས་འཛིན་ཅིང་ཤིན་ཏུ་
གཡའ་དག་པར་གྱུར་ཏོ། །དེ་ཡང་སྐུའི་མདངས་ནི་འགའ་ཞིག་ལ་ཟླ་བ་རྒྱས་པའི་དཔལ་
ལྟར་དཀར་ཞིང་ཕྱག་གཉིས་མཉམ་བཞག་མཛད་དེ་སྤྱན་ཞི་བའི་གཟིགས་སྟངས་ཀྱིས་
གཟིགས་པར་སྣང་བ་དང་། འགའ་ཞིག་ལ་གསེར་གྱི་གཏན་པ་གཡའ་ཕྱིས་པ་(༢༣༧༨)
ལྟར་སེར་ཞིང་དབུ་བྱང་དུ་བསྟན་ནས་བཞུགས་པར་སྣང་བ་སོགས་དེར་འཁོད་པ་ཀུན་
ལ་མཐོང་སྣང་སྣ་ཚོགས་པ་ཞིག་བྱུང་ངོ་། །དེ་ནས་སྐུ་གདུང་རིན་པོ་ཆེ་ནི་ཕྱོགས་མཐའ་
དག་ནས་འདུས་པའི་དད་པ་ཅན་རྣམས་ཀྱི་བསོད་ནམས་ཀྱི་ཞིང་དུ་ཞག་བདུན་གྱི་རིང་
བཞུགས་ཤིང་། དེའི་སྐབས་སུ་ཕུར་བུ་ལྕོག་སྤྲུལ་པའི་སྐུས་གཙོས་པའི་རིགས་པ་འཛིན་
པ་བཅུ་གསུམ་གྱིས་དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་འཁོར་ཞལ་ཕྱེ་སྟེ་བླ་མ་
དང་དཀྱིལ་འཁོར་གྱི་གཙོ་བོ་ཐ་མི་དད་པ་ལ་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་སྤྲིན་
གྱིས་མཆོད་ཅིང་གསོལ་བཏབ་པ་ན། ལྷའི་བུ་དག་གིས་ཆེད་དུ་མཆོད་པ་བཞིན་དུ།
ནམ་མཁའི་ཁྱོན་ཀུན་ཁ་དོག་སྣ་ལྔ་པ་དང༌། སྣ་གཅིག་པའི་འཇའ་དག་གིས་ཡོངས་
- 334 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
སུ་བྲེས་ཤིང་། ཕྱོགས་མཚམས་རྣམས་སུའང་མཆོད་རྫས་ཀྱི་རྣམ་པ་ཅན་གྱི་སྤྲིན་དང་།
སྐུ་གདུང་བཞུགས་པའི་སྟེང་དུ་འོད་དཀར་པོའི་ཐིག་ལེ་གདུགས་འདྲ་བ་ཞིག་ཞག་མང་
པོའི་བར་དུ་བྱུང་ངོ༌། ། །
དེ་ནས་དྲུག་པ་ཚེས་བཞིའི་ཉིན་སྐུ་གདུང་རིན་པོ་ཆེ་པུར་ཁང་དུ་གདན་དྲངས་ཏེ།
ཕུར་བུ་ལྕོག་སྤྲུལ་པའི་སྐུས་གཙོས་རིགས་པ་འཛིན་པ་བརྒྱ་ཕྲག་གི་ཚོགས་དང་བཅས་
པས་ཞུགས་འབུལ་གྱི་ཆོ་ག་མཛད་པའི་ཚེ། ནམ་མཁའ་ལས་ཆར་ཟིམ་བུའི་རྒྱུན་བབས་
ཞིང་ (༢ ༣༧བ)འཇའ་འོད་ཀྱིས་ཁྱབ་པ་དང་། ཁྱད་པར་འཇམ་དཔལ་ཞི་བ་དང་ཁྲོ་བོའི་
གོ་འཕང་མངོན་དུ་མཛད་པ་མཚོན་པའི་ཕྱིར། མེའི་ཁ་དོག་ཀྱང་ལི་ཁྲིའི་མཚོ་ལ་
ཉིན་བྱེད་ལྷུངས་པ་ལྟར་དམར་སེར་གྱི་མདངས་འཛིན་ཅིང་། མེ་ལྕེའི་ཟེགས་མ་འཐོར་
བ་དག་ནི། རལ་གྲི་དང་། འཁོར་ལོ་དང༌། པདྨ་དང་། དྷཱི་ཡིག་ལ་སོགས་པ་ཕྱག་མཚན་
དང་། ས་བོན་སོགས་ཀྱི་རྣམ་པར་ཆད་ཅིང་འབར་བ་དང་། དུ་བའི་མདོག་ཀྱང་སྣ་ལྔ་པའི་
རང་བཞིན་དུ་གཡས་བསྐོར་དང་བཅས་ཏེ་པུར་ཁང་གི་ཐད་དྲངས་ཀྱི་སྟེང་གི་ནམ་མཁའ་
ལ་གདུགས་ཀྱི་རྣམ་པར་འཁོད་པ་དང་། དག་པའི་སྣང་བ་དང་ལྡན་པ་དག་ལ། ལྷའི་
བུ་དང་བུ་མོ་མཆོད་པའི་བྱེ་བྲག་དཔག་ཏུ་མེད་པ་ཐོགས་པ་དག་གིས་ནམ་མཁའི་
ཁམས་ཀུན་ཡོངས་སུ་གང་བ་ནི། ཟླ་བའི་དཀྱིལ་འཁོར་ཡོངས་སུ་རྒྱས་པ་ལ་རྒྱུ་སྐར་
གྱི་འཕྲེང་བས་ཀུན་ནས་བསྐོར་བ་ལྟར་སྣང་ཞིང་། སྔོན་མ་ཚོར་བའི་དྲི་བཟང་པོས་
སྐྱེ་བོ་ཀུན་གྱི་དྲི་འཛིན་གྱི་བརྟན་པ་འཕྲོག་པར་བྱེད་པ་སོགས་ངོ་མཚར་བའི་ལྟས་མང་
དུ་བྱུང་བ་ན། དེར་ཚོགས་པ་ཀུན་བུ་གཅིག་པུ་ཤི་བའི་མས་རྨི་ལམ་དུ་རྙེད་པ་ལྟར་
དགའ་བདེའི་དངོས་པོས་ཡིད་ཚིམ་པར་གྱུར་ཏོ། །
དེ་ནས་ཞག་བདུན་གྱི་རིང་དཔལ་གསང་བ་འདུས་པའི་དཀྱིལ་འཁོར་སྒྲུབ་
355 -

རྒྱལ་དབང་འཇམ་དཔལ་རྒྱ་མཚོས་མཛད།
མཆོད་དང་འབྲེལ་བའི་ཁྲུས་གསོལ་དང༌། (༢ ༣ ༨ན)མཆོད་པ་ཚད་མེད་པས་མཆོད་
ཅིང་གྲྭ་བུ་སློབ་ཀུན་གྱིས་ཉིན་མཚན་ཁོར་མོ་ཡུག་ཏུ་གསོལ་བ་རྩེ་གཅིག་ཏུ་བཏབ་པའི་
མཐར་པུར་ཁང་ཞལ་ཕྱེ་བ་ན་རང་རང་གི་ཁམས་དང་མཐུན་པའི་དག་པའི་མཐོང་སྣང་
ཚད་མེད་པ་བྱུང་ཞིང་། ཐུན་མོང་དུ་སྐུ་རྡོ་རྗེའི་གོ་འཕང་མངོན་དུ་མཛད་པ་མཚོན་པའི་
ཕྱིར་ཨེ་ཡིག་གི་ངོ་བོ་ཟླ་བའི་ཐིག་ལེ་གང་དུ་གནས་པའི་གཞི་དབུ་རིལ་བོར་བཞུགས་
པ་དང་། ཝཾ་ཡིག་གི་ངོ་བོ་ཉི་མའི་ཐིག་ལེ་གང་དུ་གནས་པའི་གཞི་ལྟེ་བའི་རྩ་འཁོར་གྱི་
ཐད་ཀའི་སྒལ་ཚིགས་རྩ་འདབ་དང་བཅས་པ་མ་ཉམས་པར་བཞུགས་པ་དང༌། རྡོ་རྗེའི་
ལུས་ལ་གནད་དུ་བསྣུན་པས་དཔེ་དོན་གྱི་འོད་གསལ་ལ་བརྟེན་ནས་བྱུང་བའི་དག་མ་
དག་གི་སྒྱུ་ལུས་མངོན་དུ་མཛད་པ་མཚོན་པའི་ཕྱིར་རྒྱུ་མ་གསོན་པོ་སྣུམ་བག་དང་ལྡན་
པར་བཞུགས་པ་དང༌། ཁྱད་པར་བདེན་གཉིས་ངོ་བོ་གཅིག་ཏུ་གྱུར་པའི་ཟུང་འཇུག་གི་
གོ་འཕང་མངོན་དུ་མཛད་པ་མཚོན་པའི་ ཕྱིར་གདུང་གི་ཆ་ཤས་ཐམས་ཅད་ཁ་དོག་
གནག་ཅིང་སྣུམ་པའི་མདངས་དང་ལྡན་པས་འགྱུར་མེད་ཡོངས་གྲུབ་ཀྱི་དཔལ་འཕྲོག་
པར་བྱེད་ཅིང་། ཚུལ་འདི་དག་ལ་དཔགས་ནས་སྐུ་གསུམ་གྱི་གོ་འཕང་མངོན་དུ་མཛད་
པ་ནི་རྗེས་སུ་དཔག་པའི་ཚད་མའི་ཡུལ་ཡང་དག་པར་ངེས་སོ། ། །
གཞུང་(༢ ༣༨བ)ལུགས་རྒྱ་མཚོའི་ཕ་རོལ་དུ་སོན་པའི་མཁས་པ་དག་གིས་ནི་
རྟགས་དེ་དག་ལ་དྲང་ངེས་ཀྱི་བཤད་པ་མང་དུ་མཛད་ཅིང་། ཁྱད་པར་སྐུ་གདུང་གི་ཆ་
ཤས་མ་ལུས་པ་གནག་ཅིང་སྣུམ་ལ་འོད་འཚེར་བར་གནས་པ་ནི་སྔོན་ཆད་གངས་རིའི་
ལྗོངས་འདིར་དཔལ་ཨ་ཏི་ཤ་ཁོ་ནར་ངེས་ཤིང་། དེ་ནི་ཚུལ་ཁྲིམས་ཀྱི་ཕུང་པོ་ཡོངས་སུ་
རྫོགས་པའི་རྟགས་སུ་བཤད་པས་ན། རྗེ་འདི་ཡང་ཚུལ་ཁྲིམས་ཀྱི་ཕུང་པོ་ཡོངས་སུ་
དག་པ་ནི་ཇོ་བོ་རྗེ་དཔལ་ཨ་ཏི་ཤ་དང་མཚུངས་པར་གདོན་མི་ཟའོ་ཞེས་གླེང་ངོ༌། །དེ་
-336 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
ནས་སྐུ་གདུང་གི་ཆ་ཤས་རྣམས་རིན་པོ་ཆེའི་སྣོད་དུ་བཞུགས་སུ་གསོལ་ནས་གཟིམས་
ཆུང་དུ་གདན་དྲངས་ཏེ་མཆོད་སྤྲིན་མཐའ་ ཡས་ པ་ དང་བཅས་ཞག་བདུན་ གྱི་ རིང་
དཔལ་འཁོར་ལོ་བདེ་མཆོག་གི་དཀྱིལ་འཁོར་སྒྲུབ་མཆོད་དང་། རྗེ་ཉིད་ནས་བསྒྲུབ་
པར་མཛད་པའི་མི་འཁྲུགས་པའི་ཁྲུས་ཆུ་དཀར་དམ་གང་འཇོག་པར་མཛད་པ་ལ་
དགོངས་པ་བླངས་ཏེ། དེ་ཉིད་ཁྲུས་རྟར་བྱས་པའི་མི་འཁྲུགས་པའི་སྒོ་ནས་རུས་ཆོག་
ཀྱང་རྒྱུན་རིང་དུ་བྱས་སོ། །དེ་ནས་པུར་ཁང་གི་ལྟེ་བ་བཟུང་བའི་བྱང་ཆུབ་ཆེན་པོའི་
མཆོད་རྟེན་བྲེ་ཡན་ཆད་གསེར་ཟངས་དང་། བུམ་པ་མན་ས་རྡོ་ལས་གྲུབ་པ་ནང་བཞུགས་
སུ་གདུང་ཐལ་དང་གདུང་ཚ་སོགས་ལ་གཞི་བྱས་པའི་ས་ཚྭ་དང་། སངས་རྒྱས་བྱང་
སེམས་ཀྱི་སྐུ་བརྙན་(༢ ༣༩ན)མང་པོ། རྗེ་དེ་ཉིད་ཀྱི་ན་བཟའ་ཆ་སྐོར། སྐུའི་ཉེར་སྤྱད་
དང་དབང་རྫས་ཆ་ཚང་། ཁྱད་པར་གསང་བདེ་འཇིགས་གསུམ་གྱི་རྩ་སྔགས་རྒྱུན་རིང་
བཟླས་པའི་ཕྱག་འཕྲེང་བྱིན་ཅན། གཞན་ཡང་གསུང་འབུམ་ཡོངས་རྫོགས་དང་། མདོ་
རྒྱུད་ཀྱི་གཟུངས་མང་པོ། དེ་བཞིན་གཤེགས་པའི་འཕེལ་གདུང་སོགས་སྲིད་ན་དཀོན་
པའི་བྱིན་རླབས་ཀྱི་ཕུང་པོ་དང་ལྡན་པའི་གདུང་འབུམ་ཞིག་དང་། དབུ་ཧྲིལ་བོར་བཞུགས་
པ་ལ་ཞལ་དབྱིབས་དང་སྐུ་གཟུགས་རྣམས་སྐུ་གདུང་གི་ཆབ་སེར་དང་པར་རིས་དང་པུར་
དར་སོགས་ཀྱི་དར་འདམ་ལས་གྲུབ་པའི་འདྲ་སྐུ་ཞིག་བཅས་གསར་དུ་བཞེངས་པས་
ཤིན་ཏུ་བཀའ་བབས་ཤིང་། འདྲ་སྐུའི་ཞལ་དང་སྐུའི་དབྱིབས་ རྗེ་ཉིད་ཅི་འདྲ་བ་ཞིག་
ཐོན་པས་སྐུ་བརྙན་མཐོང་བ་དོན་ལྡན་ཞེས་མཚན་དུ་ཐོགས་པ་ཡིན་ནོ། །
གཞན་ཡང་དམ་པ་དེ་ཉིད་ཀྱི་དགོངས་པ་ཡོངས་སུ་རྫོགས་པའི་ཆེད་དུ་བོད་
ཡུལ་ གྱི་གནས་རྟེན་བྱིན་ཅན་རྣམས་ དང་། རྒྱ་ནག་རི་བོ་རྩེ་ལྔ་དང་ ཙན་དན་ ཇོ་བོ།
བལ་ཡུལ་གྱི་གནས་རྟེན་སོགས་རྟེན་བྱིན་ཅན་རྣམས་ལ་མཆོད་འབུལ་དང་། བླ་མ་དགེ་
-337 -

རྒྱལ་དབང་འཇམ་དཔལ་རྒྱ་མཚོས་མཛད།
བའི་བཤེས་གཉེན་རྣམས་སུ་ཐུགས་དམ་གསལ་འདེབས་ཞུ་རྟེན། དགེ་འདུན་གྱི་
སྡེ་རྣམས་སུ་བསྙེན་བཀུར། དབུལ་པོར་སྦྱིན་གཏོང་སོགས་( ༢ ༣༩བ)རྣམ་དཀར་གྱི་
ལས་བགྱིས་པ་རྣམས་ཀྱི་རྒྱུ་སོང་དམར་ཐོག་ཏུ་ཕབ་པར་གསེར་སྲང་སུམ་བརྒྱ་དང་ཉི་ཤུ
ཐམ་པ། དངུལ་སྲང་སུམ་ཁྲི་ཆིག་སྟོང་ཞོ་བདུན་བཅས་ཀྱི་དགོངས་རྫོགས་སྒྲུབ་ཅིང་་
དེའི་ཚེ་རྗེ་འདི་ཉིད་ལས་དམ་པའི་ཆོས་ཀྱི་བཀའ་དྲིན་ནོད་པའི་བུ་སློབ་རྣམས་དང་།
ཡོན་བདག་ཏུ་གཏོགས་པ་ཆེ་ཕྲ་ཚང་མས་གདུང་འབུལ་དུ་བྱུང་བའི་དངོས་པེ་ཆེ་ཕྲ་ཅི་
མཆིས་དངུལ་ཐོག་ཏུ་བསྒྲིལ་བར་ཁྱོན་དངུལ་སྲང་སུམ་སྟོང་བརྒྱད་ཅུ་ཞོ་བདུན་སྐར་ལྔ་
བྱུང་བ་ལ་གཞི་བྱས་སྐུ་གདུང་གི་བཞུགས་ཡུལ་དངུལ་སྲང་བདུན་བརྒྱ་ལས་གྲུབ་པའི་
ལྷ་བབས་མཆོད་རྟེན་རྒྱལ་ཐོག་གང་ པ་སྲིད་ན་དཀོན་པའི་རིན་པོ་ཆེའི་ཕྲ་ཕུན་སུམ་
ཚོགས་ པས་ སྤྲས་པ། བུམ་པའི་ནང་དུ་རྒྱུད་སྡེ་བཞིའི་གཟུངས་མང་ པོ་དང་། གདུང་
རུས་ལས་གྲུབ་པའི་བྱམས་པའི་སྐུ་ཉིས་བརྒྱ་དང་བཞི། བླ་མ་ཉིད་ཀྱི་སྐུ་བརྙན་བཞི། །
དབང་རྫོགས་སོགས་སྐུའི་ཉེར་སྤྱད་མང་པོ། ཏོག་གི་ནང་དུ་དེ་བཞིན་གཤེགས་པའི་
འཕེལ་གདུང་འོད་ཟེར་འཕྲོ་བ། བྲེའི་ནང་དུ་བླ་མ་གོང་མ་རྣམས་ཀྱི་མཚན་སྔགས་དང་།
རྒྱ་བོད་ཀྱི་པཎ་གྲུབ་མང་པོའི་སྐུ་བལ། རིང་བསྲེལ། བང་རིམ་རྣམས་ལ་རྒྱུད་སྡེ་བཞིའི་
གླེགས་བམ་མང་པོ། དེ་མན་ལ་ཡེ་དྷར་དང་། བརྟན་བཞུགས་ཤིས་བརྗོད་ཆོས་ (༢༤༠༨)
སྐྱོང་བཅས་ཀྱི་གཟུངས། ན་བཟའ་ཆ་སྐོར་སོགས་བྱིན་རྟེན་མང་དུ་བཞུགས་པ་དང་།
རྗེ་ཉིད་ཀྱི་སྐུ་བརྙན་དངུལ་སྲང་དྲུག་བརྒྱ་ལས་གྲུབ་པ་ཞིག་བཅས་གསར་བཞེང་བྱས་
ཤིང༌། གཞན་ཡང་བཀའ་མངགས་སུ་ཕེབས་པ་བཞིན་གསེར་ཟངས་ལས་གྲུབ་པའི་རྗེ་
བཙུན་བྱམས་མགོན་ མི་ཚད་ཆེ་ ཕྱོགས་ ཁྲི་ རྒྱབ་ དང་ བཅས་ པ་ ཕྲ་བཀོད་ ཕུན་ སུམ་
ཚོགས་པ། ཇོ་བོ་རྗེ་དཔལ་ཨ་ཏི་ཤའི་སྐུ་བརྙན་གསེར་ཟངས་ལས་གྲུབ་པ་མི་ཚད་ཙམ་
- 338 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་དྲུག་པ།
པ་རྣམས་གསར་དུ་བཞེངས་ཏེ་ནང་བཞུགས་སུ་དེ་བཞིན་གཤེགས་པའི་འཕེལ་གདུང་
དང༌། རྗེ་དེ་ཉིད་གྱི་སྐུ་གདུང་དང་། ཚེམས་རེ། བླ་མ་གོང་མ་མང་པོའི་ སྐུ་བལ་རིང་
བསྲེལ། ཉེ་གནས་དགེ་ལེགས་རྒྱལ་མཚན་གྱི་འདོད་པ་བཞིན་བདག་གི་མགོ་སྐྱེས་
བུབས་རེ། ཆོས་སྐུའི་རིང་བསྲེལ་ཚད་མེད་པས་གཏམས་ཏེ་བྱིན་རླབས་ཀྱི་དཔལ་དང་
ལྡན་པ་ལྷ་དང་མིའི་མཆོད་སྡོང་ཆེན་པོ་བསྒྲུབས་སོ། །གཞན་ཡང་བྱམས་པའི་སྨོན་
ལམ་གྱི་ཐོག་ཏུ་འགྲེམ་རྒྱུའི་བྱམས་མགོན་གྱི་གོས་ཐང་གསར་བཞེང་གནང་བཞེད་ཡོད་
， E
པ་ནི། བདག་ཉིད་ཚོགས་རྫོགས་པའི་ཆེད་དུ་གན་གོས་རྒྱུ་རྙིང་ཁྱད་འཕགས་ལས་
བསྒྲུབས་པའི་བྱམས་པའི་གོས་ཐང་སྲིད་དུ་ཁྲུ་ཉི་ཤུ་རྩ་གཅིག་དང༌། ཞེང་དུ་ཁྲུ་བཅུ་
(༢༤༠བ)གསུམ་ཡོད་པ། ལྷ་མགྲོན་དུ་རྗེ་ཙོང་ཁ་པའི་རྣམ་ཐར་གཟིགས་པ་ལྔ་ལྡན་
དང༌། རྒྱལ་ཆེན་སྡེ་བཞི། བྱམས་ པའི་གཡས་ གཡོན་ དུ་ རྗེ་ ཉིད་ ཀྱི་སྐུ་བརྙན་དང༌། ཚེ་
རབས་ཐམས་ཅད་དུ་བླ་མ་འདི་ཉིད་དང་མི་འབྲལ་བའི་རྟེན་འབྲེལ་མཚོན་བྱེད་བདག་
ཉིད་ཀྱི་གཟུགས་བརྙན་ཡང་འཁོད་པ་བཟོ་བཀོད་ཕུན་སུམ་ཚོགས་ཤིང་བྱིན་ཆགས་པ་
ཞིག་ གསར་དུ་བཞེངས་ཤིང་། གཞན་ཡང་རྗེ་བཙུན་བླ་མ་ཐུགས་རྗེ་ཅན་དེ་ཉིད་ཀྱི་
དགོངས་པ་མཐར་ཐུག་དང་མཐུན་པར་སྡོམ་པ་གསུམ་གྱི་བཅས་མཚམས་དག་པ་གཞིར་
བཟུང་། དམ་པའི་ཆོས་ནི་ཐོས་པར་དཀའོ། །ཆོས་སྟོན་པའི་སློབ་དཔོན་དང་འཕྲད་པར་
དཀའོ། །འདུས་བྱས་ཐམས་ཅད་ནི་འདི་ལྟར་མི་རྟག་གོ་ཞེས་འདོམས་པའི་ ཕྱིར་དུ་
མཛད་པའི་ཐ་མ་བསྟན་པ་ལ་ཡིད་ལྷག་པར་དྲངས་ཏེ་མགོན་པོ་དེ་ཉིད་ཀྱི་ཞལ་ལས་
ཐོས་པའི་མན་ངག་རྣམས་རང་རྒྱུད་ལ་བསྐོར་ནས་བག་ཆགས་ཅི་ཐེབས་ཀྱི་སྒོ་ནས་རྗེ་
བླ་མ་དེ་ཉིད་ཀྱི་དགོངས་པ་ཡོངས་སུ་རྫོགས་པའི་ཐབས་ལ་བརྩོན་པར་བྱས་སོ། །
སྨྲས་པ། དཀྱིལ་འཁོར་རྒྱ་མཚོའི་སྤྲོ་བསྡུར་དབང་བསྒྱུར་བའི། །རྡོ་རྗེ་ལུས་
-339 -

རྒྱལ་དབང་འཇམ་དཔལ་རྒྱ་མཚོས་མཛད།
ལ་སྐྱེ་ཤི་མི་མངའ་མོད། །རྟག་འཛིན་ཅན་རྣམས་ཆོས་ལ་བསྐུལ་བའི་ཕྱིར། །གཟུགས་
སྐུའི་བཀོད་པ་ལྔ་པའི་ལམ་དུ་ཞུགས། །དེ་ཚེ་(༢༤ ༡ན)ལྷ་བུ་གཞོན་ནུའི་དཔལ་འཕྲོག་
པའི། །མཚན་དཔེའི་རྒྱན་ལྡན་འོད་ཀྱི་དྲ་བ་ཅན། །ཟླ་བ་རྒྱས་འདྲའི་ཞལ་གྱི་དཀྱིལ་
འཁོར་གྱིས། །གདུལ་བྱའི་སྡུག་བསྔལ་མུན་པ་རབ་ཏུ་བསལ། །ལུས་ཅན་ཀུན་ལ་
གཅིག་ཏུ་བརྩེ་བའི་མ། །རྒྱལ་བའི་ཉི་མ་ཞི་བའི་དབྱིངས་སུ་མནལ། །སྙིགས་མའི་རྒུད་
མུན་མཐུག་པོས་ལྷག་པར་ནོན། །ལོག་པའི་བཤེས་གཉེན་ཚོགས་ཀྱིས་ས་སྟེང་གང་། །
ཀྱེ་མ་བུས་པ་འོ་མས་འཚོ་བ་དག །ཉམ་ངའི་གནས་སུ་མ་ཡིས་ཅི་དགར་དོར། ། བློ་
གྲོས་ལུས་ཀྱིས་བགྲོད་པའི་རྩལ་མ་རྫོགས། །སྡིག་སྤྱོད་གཅན་གཟན་ཚོགས་ཀྱིས་ཟ་
བར་འཆའ། །ད་དུང་ཕ་མ་འབོད་པའི་སྨྲེ་སྔགས་ཀྱིས། །རེ་བའི་བསམ་པ་ཅུང་ཟད་མི་
འདོར་ན། །སྙིང་རིང་ཕ་མ་བུ་ལ་བརྩེ་མེད་པའི། །ངང་ཚུལ་འདི་འདྲ་མཛད་པ་ཕོད་
ལགས་གྲང་། །འོན་ཀྱང་མགོན་ཁྱོད་གདུལ་བྱའི་གནས་ཀུན་ལ། །ཡལ་བར་འདོར་
བའི་བཏང་སྙོམས་མི་མངའ་པས། །བདག་དང་བདག་འདྲའི་འགྲོ་ལ་བརྩེར་དགོངས་
ནས། །དམིགས་མེད་ཐུགས་རྗེའི་མཐུ་དཔུང་སྐྱེད་དུ་གསོལ། །དཔལ་ལྡན་བླ་མ་དམ་
པ་རིགས་དང་དཀྱིལ་འཁོར་རྒྱ་མཚོའི་མངའ་བདག་བཀའ་དྲིན་གསུམ་ལྡན་ཡོངས་
འཛིན་པཎྜི་ཏ་ཆེན་པོ་རྗེ་བཙུན་ཡེ་ཤེས་རྒྱལ་མཚན་དཔལ་(༢༤ ༡བ)བཟང་པོའི་སྐུ་
གསུང་ཐུགས་ཀྱི་རྟོགས་པ་བརྗོད་པ་ཐུབ་བསྟན་པདྨོ་འབྱེད་པའི་ཉིན་བྱེད་ཅེས་བྱ་བ་
ལས། རྟག་འཛིན་ཅན་རྣམས་ཆོས་ལ་བསྐུལ་བའི་ཕྱིར་གཟུགས་སྐུའི་བཀོད་པ་ཆོས་
དབྱིངས་སུ་བསྡུས་པའི་མཛད་པ་ཇི་ལྟར་བསྟན་པའི་རྟོགས་བརྗོད་དེ་སྐབས་དྲུག་པའོ། །
- 340 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།
དབེན་གནས་ཚེ་མཆོག་བཀྲ་ཤིས་བསམ་གཏན་གླིང་གི་རྟེན་དང་
བརྟེན་པ་བཅས་པ་བཞེངས་ཚུལ་གྱི་དཀར་ཆག །
གཞན་ཡང་བདག་ཅག་ནས་བསྟན་འགྲོའི་བདེ་ཐབས་སུ་དབེན་པའི་གནས་
ཚེ་མཆོག་བཀྲ་ཤིས་བསམ་གཏན་གླིང་ཞེས་པའི་སྒྲུབ་གནས་འདི་ཉིད་གསར་བཞེང་
བྱས་པའི་དཀར་ཆག་དང་འབྲེལ་བའི་སྒོ་ནས་རྗེ་འདིའི་རྟོགས་བརྗོད་མདོ་ཙམ་ཞིག་
བཀོད་པ་ནི། དེ་ཡང་ལུང་རྣམ་འབྱེད་ལས། ཀུན་དགའ་ར་བ་གཙུག་ལག་ཁང་། །
མལ་སྟན་འཚོ་བ་ནར་མ་དང༌། །ཞེས་སོགས་རྫས་ལས་བྱུང་བའི་བསོད་ནམས་ཀྱི་
གཞིའི་གཙོ་བོ་དགེ་འདུན་གྱི་སྡེ་བསྡུ་བ་དང་། དེའི་གནས་གཞི་གཙུག་ལག་ཁང་བཞེང་
བ་དང་། མལ་སྟན་དང་འཚོ་བ་ནར་མར་སྟོབས་པ་རྣམས་ཡིན་པར་གསུངས་ཤིང་།
གནས་མལ་གྱི་གཞི་དང་གསོ་སྦྱོང་གི་གཞི་ལས་ཀྱང་གཙུག་ལག་ཁང་རྩིག་ཅིང་རི་མོར་
བྲི་བ་དང༌། སྤོང་ཁང་བསྒྲུབ་ཚུལ་དང་། དགེ་འདུན་བསྡུས་ནས་བསྟན་པའི་བྱ་བ་བྱེད་
ཚུལ་རྒྱས་པར་གསུངས་པ་བཞིན་དུ། སྔོན་རྒྱ་གར་འཕགས་པའི་ཡུལ་དུ་གྲུབ་ཆེན་
(༢༤ ༢ན)ཀམ་བྷ་ལ་ཞེས་བྱ་བས་གྲུབ་པ་མཆོག་བརྙེས་ནས་བསྟན་པ་ལ་གང་ཕན་
གཟིགས་པ་ན་དགེ་འདུན་གྱི་སྡེ་འཛུགས་པ་ལས་ལྷག་པ་མེད་པ་གཟིགས་ནས་རྒྱལ་
པོར་བསམ་བཞིན་དུ་སྐྱེ་བ་བཞེས་ཏེ་བྲི་ཀཱ་མ་ལ་ཤི་ལའི་གཙུག་ལག་ཁང་བཞེངས་པ་
དང༌། ཇོ་བོ་ཆེན་པོས་ཀྱང་རང་གི་བླ་མ་རྣམས་ཀྱིས་གཙུག་ལག་ཁང་མང་དུ་བཞེངས་ཏེ་
བསྟན་པ་ལ་བྱ་བ་མཛད་པའི་རྣམ་ཐར་གྱིས་རྗེས་སུ་ཞུགས་ནས་རྒྱ་གར་དུ་དཔལ་ནཱ་
ལེན་ལ་སོགས་པའི་གཙུག་ལག་ཁང་དུ་མའི་ཞལ་འཛིན་མཛད་དེ་དགེ་འདུན་འབུམ་
- 341 -

རྒྱལ་དབང་འཇམ་དཔལ་རྒྱ་མཚོས་མཛད།
ཕྲག་མང་པོ་བསྐྱངས། བལ་པོའི་ཡུལ་དུའང་ཐང་བྷི་ཧ་རིའི་གཙུག་ལག་ཁང་བཞེངས་
ཏེ་དགེ་འདུན་གྱི་སྡེ་དང་མཆོད་རྒྱུན་བཙུགས། བོད་དུ་བྱོན་ནས་ཀྱང་འདུས་བྱས་
ཀྱི་དགེ་རྩ་ལ་དགེ་འདུན་གྱི་གནས་གཞི་བཞེང་པ་ལས་ལྷག་པ་མེད་པས་གནས་གཞི་
གྱིས་ཤིག་ཅེས་ནན་གྱིས་གདམས་པས་འབྲོམ་སྟོན་པ་རྒྱལ་བའི་འབྱུང་གནས་དང་།
ཁུ་རྔོག་ལ་སོགས་པ་བཀའ་གདམས་ཀྱི་བཤེས་གཉེན་མང་པོས་རང་རང་གི་གནས་
གཞི་གསར་དུ་བརྩིགས་ཏེ་དགེ་འདུན་མང་དུ་བསྡུས་ནས་བཀའ་གདམས་ལྷ་ཆོས་
བདུན་ལྡན་གྱི་རིང་ལུགས་དྲི་མ་མེད་པ་དར་ཞིང་རྒྱས་པར་མཛད། ཁམས་གསུམ་ཆོས་
ཀྱི་རྒྱལ་པོ་ཤར་ཙོང་ཁ་པ་ཆེན་པོ་རྒྱལ་བ་བློ་(༢༤ ༢བ)བཟང་གྲགས་པ་ཞེས་མཚན་
སྙན་གྱི་བ་དན་སྲིད་པ་གསུམ་ན་རྣམ་པར་གཡོ་བ་དེས་ཀྱང་འབྲོག་རི་བོ་ཆེ་དགའ་ལྡན་
རྣམ་པར་རྒྱལ་བའི་གླིང་བཏབ་ནས་བཤད་སྒྲུབ་རྣམ་པར་དག་པའི་དགེ་འདུན་གྱི་
སྡེ་འཛུགས་པར་མཛད་པས། དཔལ་མཉམ་མེད་རི་བོ་དགེ་ལྡན་པ་ཞེས་ལྷ་མི་ཀུན་
གྱི་ཕན་བདེའི་སྨན་ཡོན་གཅིག་པུར་གྱུར་པའི་བསྟན་པ་འདི་ཉིད་བྱུང་། རྗེ་བླ་མ་ཙོང་ཁ་
པ་ཆེན་པོའི་ཐུགས་སྲས་ནམ་མཁའི་སྐར་ཚོགས་ལྟ་བུས་ཀྱང་གདན་ས་ཆེན་པོ་གསུམ་
ལ་སོགས་པ་རང་རང་གི་དགོན་གནས་གསར་དུ་བསྐྲུན་པས་ཞྭ་སེར་བསྟན་པའི་གདུགས་
དཀར་པོ་གཅིག་གིས་འཛམ་གླིང་ཡངས་པའི་ཁྱོན་འདི་ཡོངས་སུ་ཁྱབ་སྟེ་ལུས་ཅན་ཀུན་
གྱི་ཉོན་མོངས་པའི་ཚ་གདུང་སེལ་བར་མཛད་པས་ནི་གཙུག་ལག་ཁང་བཞེང་བ་དང་
དགེ་འདུན་གྱི་སྡེ་སྤེལ་བ་ནི་ཕན་ཡོན་དེ་ལྟ་བུ་དང་ལྡན་པའོ། །
དེ་ཡང་རྒྱལ་བའི་སྲས་པོ་ཞི་བ་ལྷས། །འགྲོ་བའི་སྡུག་བསྔལ་སྨན་གཅིག་པོ། །
བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་སྟི་དང་། །བཅས་ཏེ་
ཡུན་རིང་གནས་གྱུར་ཅིག །ཅེས་གསུངས་པ་ལྟར། འགྲོ་བ་རྣམས་ལ་མངོན་མཐོ་དང་
- 342 .

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།
ངེས་ལེགས་ཀྱི་ཕན་བདེ་གང་འབྱུང་བ་ཐམས་ཅད་སངས་རྒྱས་ཀྱི་བསྟན་པ་ཁོ་ན་ལ་
རག་ལུས་པ་དང་། དེ་ཉིད་མི་ཉམས་(༢༤ ༣ན)ཤིང་ཡུན་རིང་དུ་གནས་པ་ཡང་དགེ་
འདུན་གྱི་སྡེ་ཁོ་ན་ལ་རག་ལུས་པར་གསུངས་ཤིང་། དགེ་འདུན་གྱི་སྡེ་ཞེས་བྱ་བ་དེ་ཡང་
རྒྱལ་བའི་བསྟན་པ་རིན་པོ་ཆེ་ལ་རབ་ཏུ་བྱུང་སྟེ་ཁས་བླངས་པའི་ཚུལ་ཁྲིམས་མིག་
འབྲས་ལྟར་བསྲུང་བ་གཞིར་བཞག་ནས། འཇིག་རྟེན་ཕྱི་མའི་དོན་དུ་ཐོས་བསམ་སྒོམ་
གསུམ་ལ་ཚུལ་བཞིན་དུ་སློབ་པའི་དགེ་སློང་རྣམ་པར་དག་པའི་ཚོགས་ཞིག་ལ་བརྗོད་
པ་ཡིན་གྱི། ཚེ་འདིའི་སྣང་ཤས་ཅུང་ཟད་ཙམ་ཡང་ཁ་མ་ཕྲི་བར་འདི་ནང་གི་ལྟོ་གོས་
འབྱིད་པའི་ཐབས་ཙམ་དུ་སྐྲ་བྲེགས་ཤིང་གོས་བསྒྱུར་བས་ནི་དགེ་འདུན་གྱི་གྲངས་སུ་
མི་འགྲོ་བས། དེ་འདྲའི་གཟུགས་བརྙན་ཁྲི་ཕྲག་ཚོགས་ཀྱང་ཐུབ་པའི་བསྟན་པ་གནས་
པའི་གྲངས་སུ་མི་འགྲོ་བར་གསུངས་པས་ན། བདག་ཅག་དཔལ་ལྡན་བླ་མ་དམ་པ་དེ་
ཉིད་ཀྱི་རྣམ་ཐར་གཙང་མའི་རྗེས་སུ་ཞུགས་ཏེ། གཞི་འདུལ་བའི་བཅས་ཁྲིམས་རྣམ་
པར་དག་པ་ཞིག་ལ་གནས་ནས། མདོ་སྔགས་ཀྱི་ལམ་ཡོངས་སུ་རྫོགས་པ་ལ་སློབ་
པའི་དགེ་འདུན་གྱི་སྡེ་འདི་ལྟ་བུ་ཞིག་བྱུང་ན་ཅི་མ་རུང་སྙམ་དུ་སྐྱིད་ཤོད་ལྷོ་རྒྱུད་ཀྱི་སའི་
ཆ་གྲིབ་ཞེས་པའི་ཡུལ་འདིར་དགའ་ལྡན་སྒྲུབ་བརྒྱུད་ཀྱི་སྡེ་ཞིག་གསར་བསྐྲུན་བྱེད་
འདོད་ཐུན་མོང་མ་ཡིན་པ་བྱུང་ཞིང་། དེའི་རྒྱུ་མཚན་ཡང་ཡུལ་འདིར་སྔོན་ཆོས་རྒྱལ་སྲོང་
བཙན་སྒམ་པོའི་ནང་གི་བློན་ཆེན་ ( ༢༤ ༣བ)ཞང་སྣ་བོ་ཆེ་ཞེས་པ་དེ་ཉིད་ཀྱིས་འཕགས་
པའི་གནས་བརྟན་བཅུ་དྲུག་གི་སྐུ་བརྙན་བཞེངས་ཏེ་སངས་རྒྱས་ཀྱི་བསྟན་པ་དར་བའི་
སྨོན་ལམ་གྱིས་མཚམས་སྦྱོར་མཛད་འདུག་ཅིང༌། དེའི་དུས་སུ་ཆོས་རྒྱལ་སྲོང་བཙན་
སྒམ་པོས་ཀྱང་ཀྱང་རྒྱ་ཡུལ་ནས་རྗེ་བཙུན་སྒྲོལ་མའི་རྣམ་འཕྲུལ་རྒྱ་བཟའ་ཀོང་ཇོ་ཁབ་
ཏུ་བཞེས་པའི་རྟེན་སྐལ་ཇོ་བོ་ཤཱཀྱ་མུ་ནེ་གདན་དྲངས་པ་དང༌། རྟེན་དེ་དང་སྐད་ཅིག་
- 343 -

རྒྱལ་དབང་འཇམ་དཔལ་རྒྱ་མཚོས་མཛད།
ཀྱང་མི་འབྲལ་བའི་སྲུང་མ་རྫོང་བཙན་རྡོ་རྗེ་ཤོག་རྒོད་རྩལ་ཞེས་གྲགས་པ་ཡང་འཕྲུལ་
སྣང་གི་གནས་བདག་ཏུ་བསྐོས་ཤིང་། ལྷ་འདི་ཡང་སྔོན་བཅོམ་ལྡན་འདས་སེར་སྐྱར་
གཤེགས་ པའི་ ཚེ། སེར་སྐྱའི་ གནས་བདག་ གནོད་ སྦྱིན་ ཤཱཀྱ་བེ་ཞེས་ བྱ་བར་གྱུར་
པ་དེས་སྟོན་པ་ལ་ཕྱག་བཙལ་ཏེ་སྐྱབས་སུ་སོང་བ་ན། བཅོམ་ལྡན་འདས་ཀྱིས་ཀྱང་
རྗེས་སུ་བཟུང་སྟེ་སྐུ་བརྙན་ཤཱཀྱ་མུ་ནེ་དང་ཐུབ་པའི་བསྟན་པ་དྲི་མ་མེད་པ་འཛིན་ཅིང་
སྤེལ་བར་བྱེད་པའི་དགེ་འདུན་གྱིས་སྡེ་རྣམ་པར་དག་པ་གང་དུ་གནས་པ་དེའི་སྲུང་མང་
བསྐོས་ཤིང་ལྷ་སྲས་མུ་ནེ་བཙན་པོའི་སྐུའི་རིང་ལ་འདྲ་ཅོག་གི་སྐུ་གསོབ་བཞེངས་ཏེ་
མ་འོངས་པ་ན་ཡུལ་འདིར་ཐུབ་བསྟན་དྲི་མ་མེད་པའི་དགེ་འདུན་གྱི་སྡེ་རྣམ་པར་དག་
པ་ཞིག་འབྱུང་བར་དགོངས་ནས་དེའི་སྲུང་མར་དོན་གྱི་མངའ་གསོལ་ཏེ་ཡུལ་འདིར་
གནས་གཞི་དང་བཅས་འཇོག་པར་མཛད་(༢༤ ༤ན)ནས་རྟེན་འབྲེལ་བསྒྲིགས། དེ་
ནས་མི་རབས་འགའ་ཞིག་ནས། ལོག་པའི་སྨོན་ལམ་གྱི་མཐུ་གྲུབ་པ་སྡིག་ཅན་གྱི་རྒྱལ་
པོ་གླང་གི་མིང་ཅན་གྱི་ཆོས་རྒྱལ་གོང་མ་རྣམས་ཀྱིས་བཙུགས་པའི་བསྟན་པའི་སྲོལ་
བསྣུབས་ཏེ། གངས་རིའི་ལྗོངས་འདི་མུན་པའི་གླིང་དུ་གྱུར་པ་ན། འཕགས་མཆོག་འཇིག་
རྟེན་དབང་ཕྱུག་གི་སྤྲུལ་པ་ལྷ་ལུང་དཔལ་གྱི་རྡོ་རྗེ་ཞེས་བྱ་བ་དེ་ཉིད་སྡིག་ཅན་གྱི་རྒྱལ་པོ་
འཁོར་བཅས་ལ་སྙིང་རྗེ་ལྷག་པར་འཁྲུངས་ཤིང་། ཁྱད་པར་ལྗོངས་འདི་རྒྱལ་བསྟན་དྲི་
མ་མེད་པའི་འོད་སྣང་དང་བྲལ་བ་ཐུགས་ཀྱིས་མ་བཟོད་དེ་བསྟན་པ་བཤིག་པའི་དབྲ་
བོ་ཚར་བཅད་མ་ཐག་ཡུལ་འདིར་ཕེབས་ནས། ད་ནི་བསྟན་པའི་དགྲ་བོ་ནི་ཕམ་པར་
བྱས་ཟིན་ན། མ་འོངས་པ་ན་ཡུལ་འདིས་མཚོན་གངས་རིའི་ལྗོངས་འདིར་ལྟ་སྤྱོད་རྣམ་
པར་དག་པའི་དགེ་འདུན་གྱི་སྡེ་རྣམས་དབྱར་གྱི་ཆུ་གཏེར་ལ་འགྲན་པ་ལྟར་འཕེལ་བར་
གྱུར་ཅིག་སྙམ་དུ་སྨོན་ལམ་མཛད་ཅིང་། བསྟན་པ་ཕྱི་དར་གྱི་དབུ་འཛུགས་པའི་ལྷག་
- 344 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།
བསམ་དང་བཅས་རྟེན་འབྲེལ་གྱི་ཐོག་མ་བསྒྲིག་པར་མཛད། ཆོས་ཀྱི་རྒྱལ་པོ་ཙོང་ཁ་པ་
ཆེན་པོས་ཀྱང་ཡུལ་འདིའི་ཤར་རིའི་འདབས་སུ་གྲུ་འཛིན་ཞེས་པའི་གནས་གཞི་བྱིན་
གྱིས་བརླབས་ཤིང་ཆོས་ཀྱི་འཁོར་ལོ་བསྐོར་ཏེ་མ་འོངས་པ་ན་ཡུལ་འདིར་རྗེ་རང་ཉིད་
ཀྱི་(༢༤ ༤ བ)བསྟན་པ་དར་རྒྱས་འབྱུང་བའི་ཐུགས་སྨོན་མཛད། རྒྱལ་མཆོག་ལྔ་པ་ཆེན་
པོས་ཀྱང་ཡུལ་འདི་ཉིད་ཀྱི་ཤར་རི་གཏེར་གྱི་བུམ་པ། ལྷོར་དུང་དཀར་གཡས་འཁྱིལ།
ནུབ་རི་བྱམས་པ་རང་བྱོན། བྱང་རི་གདུགས་ཀྱི་རྣམ་པ་སོགས་བཀྲ་ཤིས་ཤིང་བྱིན་ཆགས་
པའི་ས་དཔྱད་ཕུན་སུམ་ཚོགས་པར་མ་ཟད། ཡུལ་འདིའི་ཕུ་ན་ཟུང་འཇུག་གི་ཕོ་བྲང་རྡོ་
རྗེ་གསང་བའི་གཞལ་ཡས་ཁང་བྱ་བ་ན་བ་སོ་ཆོས་ཀྱི་རྒྱལ་མཚན་གྱི་སློབ་མ་རྡོ་ རྗེ་
མཆེད་གསུམ་གྱི་ནང་ཚན་གྲུབ་ཆེན་དཔལ་ལྡན་རྡོ་རྗེ་ཆོས་ཉིད་ལ་མཉམ་པར་བཞག་
ཏེ་བཞུགས་ཡོད་པ་ལ། སློབ་དཔོན་པདྨ་སཾ་བྷ་ཝའི་ཐུགས་བཅུད་ཚེ་དབང་འཆི་མེད་རྡོ་
རྗེའི་སྲོག་ཤིང་གི་བརྒྱུད་པ་ཟམ་མ་ཆད་པ་ན། དེ་ལྟ་བུའི་ཆོས་བརྒྱུད་འཛིན་ཐུབ་པའི་
ལས་ཅན་གྱི་སྐྱེས་བུ་ཡུལ་འདི་ན་བཞུགས་པ་མཁྱེན་ཏེ་སློབ་དཔོན་ཉིད་རྫུ་འཕྲུལ་གྱིས་
བྱོན་ནས་གྲུབ་ཆེན་ལ་མན་ངག་འདི་ཉིད་རྫོགས་པར་སྩལ་ཅིང་། གྲུབ་ཆེན་གྱིས་ཀྱང་
རྒྱལ་མཆོག་བསོད་ནམས་རྒྱ་མཚོ་ལ་མན་ངག་དེ་ཉིད་དང་འཇམ་མགོན་སྙན་བརྒྱུད་ཀྱི་
མན་ངག་རྣམས་བུམ་པ་གང་བྱོར་གནང་བ་སོགས་ཡུལ་འདི་ཉིད་དམ་པ་དུ་མས་
ཞབས་ཀྱིས་བཅགས་ཤིང་བསྟན་པ་དར་བའི་རྟེན་འབྲེལ་བསྒྲིགས་པར་སོང་གཤིས་
དགོན་གནས་ཤིག་གསར་བསྐྲུན་མཛད་བཞེད་ཆེ་ཙམ་བྱུང་འདུག་ཀྱང་། བསྟན་པའི་
(༢༤ (ན)བགེགས་དབང་གིས་ཐུགས་བཞེད་གྲུབ་པ་ཞིག་བྱུང་མི་འདུག་པའི་དགོངས་
པ་ཡོངས་སུ་སྐོང་བ་དང་། ས་སྤྱི་ལོ་གོར་བོད་བདེ་གཟར་ལ་བརྟེན་སྐྱེ་འགྲོ་མང་པོ་
ཞིག་མི་རྟག་པའི་ལམ་དུ་གྱུར་པ་སོགས་དཀར་མིན་ལས་ཀྱི་འབྲས་བུ་དུ་མ་ཞིག་བསགས་
- 345 -

རྒྱལ་དབང་འཇམ་དཔལ་རྒྱ་མཚོས་མཛད།
པ་རྣམས་སྦྱང་བ་དང་། སེམས་ཅན་ཐམས་ཅད་ལ་གནས་སྐབས་དང་མཐར་ཐུག་གི་
བདེ་བ་ཕུན་སུམ་ཚོགས་པ་འབྱུང་བའི་རྒྱུ་གཅིག་པུ་ཀུན་མཁྱེན་བུ་རམ་ཤིང་པའི་བསྟན་
པའི་སྙིང་པོ་ཁམས་གསུམ་ཆོས་ཀྱི་རྒྱལ་བོ་ཙོང་ཁ་པ་ཆེན་པོའི་ལུགས་བཟང་དྲི་མ་མེད་
པ་འདི་ཉིད་དར་ཞིང་རྒྱས་པའི་ཆེད་དང་། གནམ་གྱི་ལྷ་འཇམ་དབྱངས་གོང་མ་ཆེན་
པོའི་ཞབས་བརྟན་བཅས་སུ་དམིགས། རྗེ་ཐམས་ཅད་མཁྱེན་པ་གོང་མ་རིམ་བྱོན་
གྱི་མཛད་པ་དང་རྗེས་སུ་མཐུན་པར་དགེ་འདུན་གྱི་སྡེ་རྣམ་པར་དག་པ་ཞིག་གསར་
འཛུགས་བྱེད་འདོད་ཡོད་པའི་ཐོག །རྗེ་འདི་ཉིད་ཀྱི་གདན་ས་སྐྱིད་གྲོང་གི་རི་ཁྲོད་རྣམས་
གོར་དམག་གིས་བཅོམས་པར་བརྟེན་དགེ་འདུན་བྱིངས་ཕྱོགས་འདིར་འབྱོར་པ་ཚང་
མ་འདུལ་ཁྲིམས་གཙང་བས་སྐྱོང་འོས་སུ་གྱུར་པར་མ་ཟད། རྗེ་འདི་ཉིད་མཁས་བཙུན་
བཟང་པོའི་ཡོན་ཏན་གྱིས་ཐུགས་རྒྱུད་ཡོངས་སུ་ཕྱུག་ཅིང༌། རྒྱལ་བསྟན་སྤྱི་དང་བྱེ་
བྲག་འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་(༢༤༥བ)རིང་ལུགས་དྲི་མ་མེང་
པ་དུས་མཐར་འཛིན་སྐྱོང་སྤེལ་བའི་ཐུགས་བསྐྱེད་དང་ཕྱག་རིས་བསམ་གྱིས་མི་ཁྱབ་
པ་དང་། བདག་ཅག་ལའང་ཟབ་པ་དང་རྒྱ་ཆེ་བའི་དབང་ལུང་མན་ངག་དུ་མ་བུམ་པ་
གང་བྱོའི་ཚུལ་དུ་སྩལ་བའི་བཀའ་དྲིན་མཉམ་མེད་མཆོད་འོས་ཀྱི་ཞིང་ས་ཞིག་ཡིན་
པར་བརྟེན། གོང་གསལ་སྟོན་འཁོར་གྱི་བཞུགས་གནས་གཙུག་ལག་ཁང་གསར་བསྐྲུན་
དང་། མཆོད་གཞིས་རྟེན་ཁུངས་སོགས་གཞུང་གནས་ནས་གསར་སྦྱོར་བྱེད་རྒྱུ་སོགས་
རྗེ་ཉིད་ལ་སྙན་ཞུ་བྱས་པར་བླ་མ་འདི་ཉིད་བྱ་བྲལ་གྱི་བརྟུལ་ཞུགས་ཁོ་ན་ལ་དགྱེས་
པས་སྡེ་དགོན་བདག་བཟུང་མཛད་དེ་ཆེ་རློམ། སྙན་གྲགས་སོགས་འདི་སྣང་གི་བྱ་བ་
སྙིང་པོ་མེད་པ་དག་ལ་ཤིན་ཏུ་མི་དགྱེས་པས། ཁོ་བོ་བན་རྒན་ནུབ་རིའི་རྩེར་སོན་པའི་
ཉི་མ་འདྲ་བ་ལ་སྡོད་ཡུལ་གསར་དུ་བརྩིགས་ནས་ཅི་བྱེད། དགེ་སློང་འདི་རྣམས་
• 346 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།
ཀྱང་འདུལ་ཁྲིམས་གཙང་བས་མཆོད་ཡུལ་དུ་བསམ་སྐྱིད་གྲོང་དུ་བཞུགས་སྐབས་དད་
གཤིན་གྱི་རྫས་རྣམས་ཆུད་མ་ཟོས་པར་དགེ་འདུན་འདི་དག་གི་འཚོ་ཐེབས་སུ་འགྲོ་བ་
བྱས་ཏེ་སྒྲུབ་གནས་དར་རྒྱས་ཆེ་ངེས་སུ་ཡོད་རུང་། བསྟན་པ་འཕེལ་འགྲིབ་ལ་ཤུགས་
ཐུབ་པ་དཀའ་བས་ད་ཆ་སོ་སོར་དགེ་སྦྱོར་གང་འཕེལ་ལ་བཏང་ན་ལེགས་པ་འདུག་པས་
སྡེ་དགོན་གྱི་ཁ་འཛིན་བྱེད་མ་དགོས་པ་ཞིག་དགོས་ཞེས་(༢༤ ༦ན)ཕེབས་པར། སླར་
ཡང་སྤྱིར་དུས་ཀྱི་ཐ་མ་ལྟ་བུར་སོང་བས་བསྟན་པའི་བྱ་བ་གལ་པོ་ཆེ་རྣམས་ལམ་དུ་འགྲོ་
དཀའ་བའི་དུས་འདིར་དེ་ཐད་ལ་མི་དགྱེས་པ་ཐུགས་མད་མོད་ཀྱང་། དགེ་སློང་འདི་
རྣམས་འདུལ་ཁྲིམས་གཙང་བ་དང་། བདེ་གསང་འཇིགས་གསུམ་སོགས་རྒྱུད་སྡེའི་ཆོ་
ག་མང་པོ་ཡང་ཕྱག་ལེན་ཁུངས་ཐུབ་ཏུ་བཞུགས་པས་འཐོར་རྐྱེན་དུ་གྱུར་ན་སྤྱིར་བསྟན་
པ་ལ་གནོད་པར་མ་ཟད། བདག་ཉིད་ཀྱི་གཏམ་ངན་ལའང་མི་བཏུབ་ཙམ་འདུག་པས་
ངེས་པར་དགོན་གནས་གསར་བསྐྲུན་བགྱིས་ཆོག་པའི་ཞུ་བ་ནན་ཆེ་བར་མ་ཟད། དགོན་
གནས་འདིའི་ཞལ་འཛིན་མཛད་ན་ཆོས་སྡེ་ཆེན་པོ་ཕན་ཚུན་ནས་རྣམ་གྲོལ་དོན་དུ་
གཉེར་བའི་དགེ་བའི་བཤེས་གཉེན་དག་གཞི་འདིར་འདུས་ཏེ་སྒྲུབ་པ་སྙིང་པོར་མཛད་
པ་ཞིག་བྱུང་ན་བསྟན་པ་སྤྱི་དང་བྱེ་བྲག་ལ་ཕན་ཆེ་བར་དགོངས་ཏེ། འོ་ན་སྐུ་ཞབས་
ནས་བསྟན་པ་ཁོ་ན་ལ་དགོངས་པའི་མཛད་པ་རླབས་པོ་ཆེ་ལ་བན་རྒན་ནས་རྗེས་སུ་ཡི་
རང་ཞུ་བ་ལས་འོས་མ་འདས་པས་བཀའ་གནང་བཞིན་ཞུས་ཆོག་པ་བྱེད་ཅེས་ཞལ་
གྱིས་བཞེས་པར་བརྟེན། ལྕགས་ཁྱི་ཟླ་བ་དང་པོའི་ཚེས་ལྔ་རེས་གཟའ་པ་སངས་དང་། །
རྒྱུ་སྐར་ནམ་གྲུའི་འགྲུབ་སྦྱོར་གྱི་གཟའ་ཚེས་མཆོག་ཏུ་དགེ་བའི་ཉིན་སྒྲུབ་གནས་འདི་
ཉིད་གསར་བསྐྲུན་གྱི་དབུ་བཙུགས་ཤིང་། གཙུག་ལག་ཁང་དང་། (༢༤༦བ)རུང་ཁང་།
སྤོང་ཁང་སོགས་འདུལ་བ་དང་མཐུན་པ་འདི་ལྟར་བགྱིད་དགོས་པའི་བཀའ་དང་བཅས་
- 347 -

རྒྱལ་དབང་འཇམ་དཔལ་རྒྱ་མཚོས་མཛད།
འདུལ་བ་འཛིན་པ་བློ་བཟང་ཆོས་འབྱོར་གྱིས་དབུས་དགེ་སློང་བརྒྱད་གྲྭ་གཅིག་རྫོང་བརྡ་
མཛད་དེ། གཞི་དེར་བཀྲ་ཤིས་ཀྱི་གསོ་སྦྱོང་དང་། ས་ཆོག་རྣམས་ཕྱག་ལེན་ལྟར
མཛད། དེ་ནས་ལྟོ་འཕྱེའི་ཐིག་དང་ཆེ་ཆུང་གི་ཚད་རྣམས་གཞལ་ཏེ། འགྲམ་གཞི་གདིང་
བ་དང་དུས་མཚུངས་སུ་དོ་དམ་འདི་ཁའི་མགྲོན་གཉེར་ལྷ་རི་ཆོས་མཛད་དགེ་སློང་སྐལ་
བཟང་བཟོད་པ། དཀའ་བཅུ་སྐལ་བཟང་བསྟན་དར།ལས་བྱ་ཕྱག་ནང་ཚེ་འཕེལ
སོགས་དང་། ཤིང་བཟོ་ཞལ་ངོ༌། རྡོ་བཟོ་སྐྱིད་འཕེལ་སོགས་དོ་དམ་བཟོ་རིགས་ལས་
བྱེད་འུལ་མི་དང་བཅས་པར་གཞུང་སྒེར་གཉིས་ཀ་ནས་ཟང་ཟིང་གི་སྟེར་ཆ་གྱ་ནོམ་པ་
བྱས། ཡུལ་གཤིས་དང་རྟེན་འབྲེལ་ཤིན་ཏུ་ལེགས་ཤིང་བཟོ་རིགས་དང་། འལ་མི་ཇེ་
འཕེལ་གྱིས་ལས་མི་བརྒྱ་ཕྲག་དྲུག་ཙམ་འདུས་པར་གཞུང་སྒེར་གཉིས་ཀ་ནས་ཇ་ཐུག་
རྩམ་ཆང་ནར་གཏོང་དང་། ཐོག་མཐའ་བར་གསུམ་གྱི་སྟོན་མོ་རྒྱ་ཆེན་པོའི་ཐོག་དངོས་
པོའི་སྟེར་ཆ་སྤམ་མཐོ་བ་བྱས་པས་ལས་མཇུག་གྲུབ་སྟེ་སོ་སོའི་ཡུལ་ལ་འགྲོ་སྐབས་
རྒྱན་གོས་གསར་བ་དག་གིས་སྦྲུས་ཏེ། ད་ལམ་གྱི་ཨར་བོ་ལས་སྐྱིད་པ་མ་བྱུང་བླ་མའི་
ཐུགས་རྗེ་ཡིན་ཞེས་ཡུལ་དེ་ནས་འགྲོ་མི་འདོད་པ་ལྟར་(༢༤ ༧ན)བྱེད་པ་བྱུང་ངོ༌། །
དེ་ཡང་གཙུག་ལག་ཁང་གི་ལས་གྲྭ་བཙུགས་པ་ནས་བཟུང་འདི་ནས་དོ་ཁུར་
ཡང་དག་བགྱིས་ཏེ་ལས་བྱེད་བཟོ་རིགས་ལས་མི་དང་བཅས་ཀྱི་ཕོགས་གླུ་ཐོབ། འཛུགས་་
སྒང་གྲོལ་གསུམ་གྱི་སྟོན་མོ་དང་སྟེར་ཆ། གཙུག་ལག་ཁང་གི་ཤིང་ཆ་དང་། ཚོན་
གསེར་སོགས་དགོས་ཆ་ཆེ་ཕྲ་སོང་རིགས་མཐའ་དག་གི་རིན་ལམ་ཙམ་བསྡོམས་པར་
དངུལ་སྲང་ཁྲི་ཕྲག་གཉིས་དང་ཆིག་བརྒྱ་ཙམ་སོང་ཞིང་། རྗེ་ཉིད་ནས་ཀྱང་རྟེན་དང་མཆོད་
རྫས་རྣམས་མ་ཐེ་བའི་བཟོ་རིགས་ཀྱི་སྟོན་མོ་དང་། གནང་ཆ། གསེར་ཤོག །མཚལ་
སོགས་ཞལ་འདེབས་སུ་གནང་བའི་རིན་ཁྱོན་བསྡོམས་དངུལ་སྲང་ ཆིག་སྟོང་ལྔ་བརྒྱ་
- 348 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།
ཙམ་སོང་འདུག་ཅིང་། ཀུན་གཟིགས་པཎ་ཆེན་རིན་པོ་ཆེ་ནས་ཀྱང་གནང་ཆ་སྤམ་མཐོ་
བ་དང༌། གཞན་ཡང་འབི་ལུང་བླ་མ་དགེ་འདུན་བཟང་པོ། སེར་རྩེ་དགེ་བཤེས་ཐོགས་
མེད། རྨེ་རུ་འདུས་སྤྱི། ལྷ་ཀླུ་དགའ་ཚལ། མདོ་མཁར་བ། པད་ཚལ་བ་སོགས་དད་
ལྡན་མང་པོས་ཀྱང་བཟོ་རིགས་ལས་བྱེད་ཁུལ་མི་དང་བཅས་པར་སྟོན་མོ་གཟབ་པར་
བྱས་པས་ལས་མི་རྣམས་ཟང་ཟིང་གིས་ཡིད་མགུ་སྟེ་ལས་ལ་ཤིན་ཏུ་འགྲུས་པས་ལས་
རྒྱུན་ཟླ་བ་ལྔའི་རིང་ལ་གཙུག་ལག་ཁང་ཀ་བ་སུམ་ཅུ་སོ་གཉིས་ཀྱི་ས་ཉིས་ཐོག་དང་།
འཁྱམས་ཀ་བ་ཉི་ཤུ་རྩ་(༢༤ ༧བ)བརྒྱད་ཀྱི་ས། རུང་ཁང་ཀ་བ་བཞི། སྤྱིལ་བུ་དྲུག་ཅུ་རེ་
བརྒྱད་རྣམས་གྲུབ་པ་ཡིན་ནོ། །དེའི་དུས་སུ་ལས་བྱེད་རྣམས་ནས་གྲིབ་རྫོང་བཙན་
པ་འདི་བཞིན་མཐུ་ཆེ་ཞིང་། ཤིན་ཏུ་གཉན་པས་ས་བརྐོ་རྡོ་སློག་བྱེད་པ་ཉེན་ཆེ་ཞེས་
བགྲོས་པ་ན། རྗེ་ཉིད་ནས་དར་དྲི་མེད་ཅིག་ལ་གཙུག་ལག་ཁང་བསྐྲུན་པའི་འཕྲིན་ལས་
བྱེད་དགོས་པའི་རྡོ་རྗེའི་གཡར་དམ་ཚིགས་བཅད་གཉིས་བྲིས་ཏེ་ལྷ་དེའི་འདྲ་འབག་གི་
མགུལ་ལ་སྒྲོན་པས་བཟོ་རིགས་ལས་བྱེད་ཚང་མར་ཐ་ན་རྨི་ལམ་ངན་པ་ཙམ་ཡང་མ་
བྱུང་ཞིང་། ས་རྡོ་གཡམ་པ་སོགས་མཁོ་བའི་ཡོ་བྱད་རྣམས་ཀྱང་གཙུག་ལག་ཁང་གི་
ཉེ་འདབས་ནས་གཏེར་ལྟ་བུར་ཐོན་པ་ན་ལོ་ཙམ་འགོར་ཚོད་ཀྱི་ལས་གཡོར་ཆེ་བ་དུས་
ཐུང་ངུ་ལ་གྲུབ་པས་རྫོང་བཙན་པས་འཕྲིན་ལས་ཚུལ་བཞིན་དུ་བསྒྲུབས་སོ་ཞེས་ཚང་མ་
མགྲིན་གཅིག་ཏུ་གླེང་ངོ༌། །གཙུག་ལག་ཁང་གི་ལྡེབས་བྲིས་སུ་སྟོན་པ་ཐུབ་པའི་དབང་
པོ་ལ་གནས་བརྟན་བཅུ་དྲུག་གིས་བསྐོར་བ་དང༌། རྒྱལ་བ་སེང་གེའི་ང་རོ། དེ་བཞིན་
གཤེགས་པ་ཀུན་གཟིགས། སངས་རྒྱས་མར་མེ་མཛད། རྒྱལ་བ་བྱམས་པ། འོད་དཔག་
མེད། ཀླུ་དབང་གི་རྒྱལ་པོ། སངས་རྒྱས་སྤྱན་ལེགས། བླ་མ་བྱམས་པ་རིན་པོ་ཆེ། རྗེ་
རང་ཉིད་བཅས་གཙོ་བོ་དུ་གྱུར་པའི་བསྐལ་བཟང་གི་སངས་རྒྱས་སྟོང་། ཕྱག་(༢༤ ༨ན)
- 349 -

རྒྱལ་དབང་འཇམ་དཔལ་རྒྱ་མཚོས་མཛད།
ན་རྡོ་རྗེ། རྗེ་བཙུན་སྒྲོལ་ལྗང་རྣམས་དང་། སེང་གཡབ་ལ་སྟོན་པ་ཐུབ་པའི་དབང་
པོ་དང༌། དེའི་གཡས་ཕྱོགས་སུ་རྗེ་བཙུན་བྱམས་པ་ལ་རྒྱ་ཆེན་སྤྱོད་བརྒྱུད་དང་། གཡོན་
དུ་རྗེ་བཙུན་འཇམ་དབྱངས་ལ་ཟབ་མོ་ལྟ་བརྒྱུད། སྟེང་དུ་རྡོ་རྗེ་འཆང་ལ་ཉམས་ལེན་
བྱིན་རླབས་བརྒྱུད། མདུན་དུ་རྗེ་ཙོང་ཁ་པ་ཆེན་པོ་ལ་འཁོར་དག་པ་རྣམ་བརྒྱད། འདུལ་
འཛིན་གྲགས་པ་རྒྱལ་མཚན། དབུ་མ་པ་དཔའ་བོ་རྡོ་རྗེ་རྣམས་ཀྱིས་བསྐོར་བ། ཤང་
ནུབ་ཀྱི་ལྡེབས་ལ་བདག་ཉིད་གཉིས་དང་། ཀུན་གཟིགས་པཎ་ཆེན་རིན་པོ་ཆེ་འདྲ་སྐུ།
སྒོ་མཆོར་དུ་རྒྱལ་ཆེན་སྡེ་བཞི་དང་། ཆ་ལྔ་པའི་འཁོར་ལོ། རྗེ་ཙོང་ཁ་པ་ལ་བསྟོད་པ་ཀུན་
བཟང་འཁོར་ལོ། འཇིག་རྟེན་ཁམས་ཀྱི་བཀོད་པ་མངོན་པ་ནས་བཤད་པ། སངས་རྒྱས་
རབས་བདུན་གྱི་གསོ་སྦྱོང་དང་། སྒྲུབ་སྡེའི་གནས་བསྟོད། ལྕགས་གདོང་གཡས་ལ་
རྣམ་དབང་དང་། གཡོན་ལ་སྡོམ་མཚོན་དམ་པ། གཞན་ཡང་འདུ་ཁང་གི་ཀ་གདུང་གི་
རྩི་ཡང་མཛེས་ཚོན་མ་ཡིན་པའི་བྱིན་རླབས་ཆེ་བ་ལ་དགོངས་གདུང་རྩི་ལ་གསང་
བདེ་འཇིགས་གསུམ་དང༌། ཚེ་ལྷ་སྐུ་གསུམ---། རྣམ་འཇོམས་བཅས་ཀྱི་རྩ་སྔགས་ལ༔
ལ་གསེར་ཤོག་འགག་གཏོང་། ཀ་གཞུའི་ལྡེབས་ལ་སངས་རྒྱས་སོ་ལྔ་(༢༤ རབ)དང་།
སྨན་བླ་བདེ་གཤེགས་བརྒྱད། སངས་རྒྱས་རབས་བདུན། རྐེད་བྲིས་ལ་གཟུངས་ཆེན་སྡེ་
ལྔ་དང་། ཡེ་དྷར། རིགས་གསུམ་མགོན་པོའི་གཟུངས་རྣམས་འདྲི་དགོས་ཚུལ་གནས་
བརྟན་ཐར་པའི་རྒྱལ་མཚན་དང་། བྲིས་པ་དབུ་ཆེན་མཚོ་སྒོ་བ་ཚེ་བརྟན་རྣམ་རྒྱལ། རྒྱ་
སྨོན་ཚེ་དབང་སོགས་ལ་རྗེ་རང་ཉིད་ནས་བཀའ་མངགས་མཛད་པས་ཨར་ལས་ཀྱིས་
ཀྱང་བསྟན་པའི་མཛེས་རྒྱན་དུ་འགྱུར་བའི་མཛད་པ་ཕུལ་དུ་བྱུང་བ་ཡིན་ནོ། །
དེའི་ཚེ་ལས་བྱེད་རྣམས་ཀྱིས་གཞི་བདག་རྫོང་བཙན་པ་འདིས་འཕྲིན་ལས་ཚུལ་
བཞིན་དུ་བསྒྲུབས་པས་གཙུག་ལག་ཁང་དུ་འདིའི་སྐུ་ཞིག་འདྲི་དགོས་ཚུལ་ཞུས་པར་མ་
- 350 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།
གནང་། འོ་ན་མགོན་པོ་ཕྱག་དྲུག་ པའི་ སྐུ་ཞིག་འདྲི་དགོས་ཚུལ་ཞུས་པར་ ཡང་མ་
གནང་སྟེ། སྟོན་པ་ཐུགས་རྗེ་ཅན་དང་། ཆོས་ཀྱི་རྒྱལ་པོ་ཙོང་ཁ་པ་ཆེན་པོས་ཕྱག་
བསྟར་ནས་བཏབ་པའི་གཙུག་ལག་ཁང་རྣམས་ལ་གཞི་བདག་གི་གཟུགས་བརྙན་མེད།
སངས་རྒྱས་སྟོང་གི་བསྟན་པ་གང་ལ་གཉེར་དུ་གཏད་པའི་ཆོས་སྐྱོང་ནི་དཔལ་ཕྱག་
ན་རྡོ་རྗེ་ཡིན།དེ་ནི་གཙུག་ལག་ཁང་འདི་ན་ཡང་ཡོད། ཁོ་བོས་སངས་རྒྱས་ཀྱི་བཅས་པ་
བཞིན་བྱས་པ་ལ་རྫོང་བཙན་པས་ཀོ་ལོང་བྱས་མི་ཡོང་བས་བཏང་སྙོམས་སུ་བཞག་ན་
ལེགས་གསུངས་པས་དེ་རྣམས་ཀྱང་དད་པ་སྐྱེས་(༢༤༩ན)སོ། །གཞན་ཡང་གཙང་
ཁང་གི་དབུས་སུ་རྟེན་གྱི་གཙོ་བོ་ཐུབ་ཆེན་མཐོང་བ་དོན་ལྡན་ལྷ་ལྡན་ཇོ་བོ་ལས་སོར་
བཞི་ཙམ་གྱི་སྐུ་ཚད་མཐོ་བ། ཁྲི་དང་རྒྱབ་ཡོལ་ལ་གཡུ་དང་བྱུར་སྤོས་ལ་སོགས་པའི་ཕྲ་
བཀོད་ཕུན་སུམ་ཚོགས་པ་ཞིག་དང་། རྒྱལ་བའི་བཀའ་འགྱུར་རོ་འཚལ་དང་། དེའི་
དགོངས་འགྲེལ་གྱི་བསྟན་བཅོས་འཕགས་ཡུལ་ནས་འགྱུར་རོ་འཚལ་རྣམས་སྣར་ཐང་
དུ་པར་གསར་འདེབས་མཛད་ཅིང་། བཀའ་འགྱུར་གྱི་པོད་སོ་སོའི་དབུ་ཤོག་གསུམ་རེ་
མཐིང་ཤོག་ལ་གསེར་བཟང་པོས་བྲིས་པ། བཀའ་བསྟན་ཚང་མར་མཛོད་གོས་ཀྱི་ན་
བཟའ། གདོང་དར་དང་ཞལ་ཁེབས་སུམ་བརྩེགས། སི་ཏ་ཧོའི་སྐུ་རག་ལ་ལྕགས་ཀྱི་
གླེགས་ཆབ། གླེགས་ཤིང་མཚལ་གསེར་གྱི་རི་མོས་ཕྱུག་པ། ཆོས་ཁྲི་བཟོ་བཀོད་
ཕུན་སུམ་ཚོགས་པ་རྣམས་གསར་བཞེང་མཛད། འདི་དུས་བཀའ་བསྟན་གྱི་འདྲེན་ཁལ་
དང་། ཤོག་སྦྱོར་གྱི་ལས་མི། གྲོ་ཞིབ་སོགས་བཀའ་མགྲོན་དཔལ་ལྷུན་གྱིས་སྦྱིན་
བདག་བྱས་ཏེ་བསོད་ནམས་ཀྱི་ཕུང་པོ་ཟད་པ་མེད་པ་བསྒྲུབས། གཞན་ཡང་རྗེ་ཙོང་ཁ་
པ་ཆེན་པོའི་བཀའ་འབུམ་དངོས་རྩོམ་དང༌། རྒྱལ་ཚབ་མཁས་གྲུབ་སོགས་ཐུགས་སྲས་
རྣམས་ཀྱིས་རྗེའི་གསུང་ཟིན་བྲིས་སུ་མཛད་པ་ཚང་མ་མཐིང་ཤོག་(༢༤༩བ)ལ་གསེར་
- 551 -

རྒྱལ་དབང་འཇམ་དཔལ་རྒྱ་མཚོས་མཛད། །
བཙོ་མས་བྲིས་པ་སོགས་སྐུ་གསུང་ཐུགས་ཀྱི་རྟེན་མང་པོ་དང་། གཙུག་ལག་ཁང་གི ཀ་
བ་རྣམས་ལ་ཕན་དང༌། ཕྱེ་ཕུར། རྒྱལ་མཚན། ནོར་བུའི་དྲ་ཕྱེད། ལྕེ་བརྩེགས། བསྐང་
རྫས། མཆོད་ལྷ་སོགས་འདུ་ཁང་མཐོ་སྐོར་གྱི་རྒྱན་འགྲེམ་མང་པོ་དང༌། འདུ་ཁང་ཁོར་
ཡུག་ལ་མཛོད་གོས་ཀྱི་ཡོལ་བ། གསང་བདེ་འཇིགས་གསུམ་དང་། གནས་བརྟན་སྒྲུབ་
མཆོད། ཆོས་སྲུང་གི་བསྐང་བ་ལ་སོགས་པ་ཆོ་གའི་སྐབས་གང་དང་གང་དུ་དེ་དང་དེར་
བཀྲམ་ཆོག་པའི་མཆོད་རྫས། དབང་རྫས་སོགས་མཆོད་རྫས་ཀྱི་བྱེ་བྲག་བསམ་གྱིས་
མི་ཁྱབ་པ་དང་། དགེ་འདུན་རྣམས་བསོད་ནམས་ཀྱི་ཞིང་ཁྱད་དུ་འཕགས་པར་དགོངས་
ཁྲོ་ཟངས། འདྲེན་ཆས་སོགས་དགེ་འདུན་གྱི་སྡེ་ཆགས་པ་ལ་ཉེ་བར་མཁོ་བའི་ཡོ་བྱད་
ཐམས་ཅད་མ་ཚང་བ་མེད་པར་གསར་བཞེང་མཛད། བདག་ཉིད་ནས་ཀྱང་དགེ་འདུན་
རྣམས་ཀྱི་ཐུགས་དམ་གྱི་རྟེན་དུ་རྗེ་ཙོང་ཁ་པ་ཆེན་པོའི་སྐུ་བརྙན་གསེར་ཟངས་ལས་
བསྒྲུབས་པ་མི་ཚད་ཙམ་པ་གཅིག །བྱང་ཆུབ་སེམས་དཔའི་རྟོགས་པ་བརྗོད་པ་དཔག་
བསམ་འཁྲི་ཤིང་གི་བྲིས་ཐང་མཛོད་གོས་ཀྱི་འཇའ་དང་གོང་གཤམ། སྨན་རྩེའི་ཞལ་
ཁེབས་ཡོད་པ་ངོ་སུམ་ཅུ་སོ་གསུམ། གོས་ཁ་ཐིའི་ཕྱེ་འཕུར་ཆེ་བ་ཆ་གཅིག་དང་། བཅད་
ལྡན་གྱི་ཀ་ཕན་ཆ་གཅིག །ཧོར་སྦུག་ལེགས་པ་(༢༥༠ན)གསུམ་ཧོར་སིལ་ལེགས་པ་ཆ་
གཉིས། ལག་རྔ་གསེར་ཤོག་མ་བཅོ་བརྒྱད། མཆོད་རྔ་གསེར་ཤོག་མ་ཆ་གཅིག །
ཟངས་དུང་དང་། རྒྱ་གླིང་ཆ་རེ། མཐོང་སྐོར་དུ་དར་དཀར་གྱི་ཤམ་བུ་མཛོད་གོས་ཀྱི་
འཇའ་གོང་ཡོད་པ་གཅིག་རྣམས་དང་། གཙུག་ལག་ཁང་གི་སྟེང་དུ་དེ་བཞིན་གཤེགས་
པའི་འཕེལ་གདུང་སྙིང་པོར་བཞུགས་པའི་གསེར་ཟངས་ཀྱི་གཉྫིར་དབྱུག་མཐོ་བཅོ་ལྔ་ཡོད་
པ་གཅིག །མདུན་ལོགས་སུ་གསེར་ཟངས་ཀྱི་རྣམ་བཅུ་དབང་ལྡན་སྤེན་བད་ཀྱི་ཞེང་དང་
མཉམ་པ་ཆ་གཅིག །ཕྱོགས་གཞན་གསུམ་ལ་གསེར་ཟངས་ཀྱི་མཎྜལ་ཁ་གཞུང་མངའ་
-352 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།།
ཚད་མ་གསུམ་རེ་རྣམས་དང་། རྗེ་འདི་དགུང་ལོ་སོ་བདུན་པའི་དུས་སུ་བར་ཆད་ཀྱི་
མཚན་མ་ཞིག་བྱུང་འདུག་པ། དེ་ཉིད་བཟློག་པའི་ཆེད་དུ་རྡོ་རྗེ་རྣམ་འཇོམས་ཀྱི་བཟླས་
པ་དང༌། བུམ་སྒྲུབ་ཅིག་མཛད་པས་དེ་ལས་གྲོལ་ཞིང་དེའི་དུས་ཀྱི་བུམ་ཆུའི་རྟ་ཆག་
མེད་དུ་མཛད་པས་རྗེ་འདི་ཉིད་ཀྱིས་གནང་བའི་རྣམ་འཇོམས་ཀྱི་བུམ་ཆུ་དང་། ཁྲུས་
རིལ་བཅས་ཀྱིས་གྲིབ་དང་མི་གཙང་བ་བསྲུང་བ་ལ་ཤིན་ཏུ་བསྔགས་པ་ཞིག་འདུག་
པ་དང༌། ཁྲུས་རྟ་དེ་ཉིད་ཆད་མེད་ཀྱིས་དེང་གི་དུས་ཀྱང་སྤོང་བ་པ་རྣམས་ཀྱིས་ཉ་སྟོང་
གཉིས་ལ་རྣམ་འཇོམས་ཀྱི་བུམ་སྒྲུབ་རེ་ཆག་མེད་དུ་མཛད་སྲོལ་འདུག་པ་དེའི་སྒྲུབ་སྣོད་
དུ་ལྗོན་དམར་ལས་གྲུབ་པའི་བུམ་པ་བྱིན་ཅན་(༢༥༠བ)གཅིག་རྣམས་དང༌། བླ་མ་དང་
དགེ་འདུན་གྱི་སྡེ་ལ་གོས་དང༌། སྟན་དང༌། བླ་བྲེ་ལ་སོགས་པ་དབུལ་བ་བསོད་ནམས་
ཀྱི་གཞིའི་གཙོ་བོ་ཡིན་པར་གསུངས་པ་ལྟར། བླ་མ་བདག་ཉིད་ཆེན་པོ་ལ་སེང་གེའི་
ཁྲི་དང་། དགེ་འདུན་རྣམས་ལ་ཚོགས་སྟན་མཐུག་པ་ཡུག་ཉི་ཤུ་ཐམ་པ། འདུ་ཁང་དང་།
རྗེ་ཉིད་ཀྱི་གཟིམས་ཆུང་ཕན་ཚུན་ཚང་མ། སྒོ་མཆོར་སོགས་ཀྱི་གནམ་རྒྱན་གསར་བཟོ་
བྱེད་རྒྱུར། མཛོད་གོས་ཚོས་ཁ་སྣ་ཚོགས་ཡུག་ཆེན་ཉི་ཤུ་རྩ་དྲུག་དང་། ནང་ཤ་རས་དཀར་
བཅས་སྟབས་ཏེ་བཟོ་བཀོད་དགོས་རིགས་ཚང་མ་ལེགས་པར་ཚགས་སུ་ཚུད་པ་དགོས་
ཚུལ་ཉེ་གནས་ལ་བཀོད་པས་འདོམས་པ་བྱས་ཏེ་ཕུལ། ཀུན་གཟིགས་པཎ་ཆེན་རིན་
པ་ཆེ་ནས་ཀྱང་སྨན་པའི་རྒྱལ་པོའི་སྐུ་བརྙན་སླེའུ་ཆུང་མ་དཔངས་སོར་སུམ་ཅུ་སོ་
གསུམ་ཡོད་པ་གཅིག་གིས་གཙོས་སངས་རྒྱས་བྱང་སེམས་ཀྱི་སྐུ་བརྙན་བདུན་དང་
བཀའ་གདམས་གདུང་རྟེན་གསུམ། རྗེ་ཙོང་ཁ་པ་ཆེན་པོའི་གསུང་འབུམ་པར་མ་
གླེགས་ཤིང་སོགས་ཆ་ཚང་ཚར་གཅིག །སྡུག་ཆལ་ལེགས་པ་ཆ་བཞི། སིལ་སྙན་ཆ་
གཉིས། མཁར་ རྔ་དབྱུག་བཅས་གསུམ། མཛོད་གོས་ལེགས་པའི་ཀ་ཕན་ཆ་གཉིས།
- 353 -

རྒྱལ་དབང་འཇམ་དཔལ་རྒྱ་མཚོས་མཛད།
བཅད་ལྡན་རྒྱུ་རྙིང་གི་རྒྱལ་མཚན་ཆེ་བ་གཅིག་རྣམས་འབུལ་བར་མཛད། རྒྱལ་ཡུམ་བློ་
བཟང་བསྟན་འཛིན་ཆོས་འཛོམ་གྱིས་ཀྱང་(༢༥༡ན)དགེ་འདུན་གྱི་ཚོགས་གདན་གྲུམ་
རྩེ་དམར་པོ་ཡུག་བཅོ་ལྔ་དང་། བཟང་གོས་ཀྱི་ཀ་ཕན་ཆ་གཉིས་བཅས་ཕུལ། ཕྱིས་ནས་
གཙང་ཁང་ཐུབ་ཆེན་གྱི་གཡས་གཡོན་དུ་རྒྱ་འདུལ་ཆེན་པོ་དང་། རྗེ་ཙོང་ཁ་པ་ཆེན་པོའི་
ཕྱག་གནས་མར་གྲགས་པ་གསེར་ཟངས་ཀྱི་ཐུབ་ཆེན་དང་། བཀའ་གདམས་ལི་མའི་ཐུབ་
ཆེན་ལྷ་ལྡན་ཇོ་བོ་དང་སྐུ་ཚད་མཉམ་པ་རེ། དེ་གཉིས་ཀྱི་གཡས་གཡོན་དུ་ཟུས་རྡོ་རྗེ་
རྒྱལ་མཚན་གྱིས་བཞེངས་པར་གྲགས་པའི་གདུང་རྟེན་ལི་མ་ཐོག་ཚད་མ་རེ། འདུ་ཁང་
གི་གོང་གྲལ་གཡས་སུ་རྗེ་ཉིད་ཀྱི་དངུལ་གདུང་ཐོག་ཚད་མ། དེའི་གཡས་སུ་དངུལ་སྐུ་
སྐུ་ཚད་མ། དེའི་གཡས་སུ་དེ་བཞིན་གཤེགས་པའི་འཕེལ་གདུང་དང་། རྒྱལ་མཆོག་ལྔ་
པ་ཆེན་པོའི་དབུ་ལོ་བུབས་ཚང་ནང་གཞུགས་སུ་ཡོད་པའི་རྗེ་ཙོང་ཁ་པ་ཆེན་པོའི་སྐུ་
བརྙན་བྲག་སྒོ་རབ་འབྱམས་པའི་ཐུགས་དམ་རྟེན་ཁྲི་དང་བཅས་པ། གོང་གྲལ་གཡོན་དུ་
རྗེ་ཉིད་ཀྱི་དགོངས་རྫོགས་སུ་བཞེངས་པའི་ རྗེ་བཙུན་བྱམས་མགོན་གྱི་སྐུ་བརྙན་ཁྲི་
རྒྱབ་དང་བཅས་པ། དེའི་གཡས་གཡོན་དུ་ཇོ་བོ་རྗེ་དཔལ་ཨ་ཏི་ཤ་དང་། རྗེ་ཙོང་ཁ་པ་
ཆེན་པོའི་སྐུ་བརྙན་ཁྲི་བཅས་རེ། དེའི་གཡོན་དུ་སྨན་བླ་སླེའུ་ཆུང་མ་ཁྲི་བཅས། གཞན་
ཡང་ཕུར་ལྕོག་སྤྲུལ་སྐུས་ཕུལ་བའི་བཀའ་གདམས་ཀྱི་བཤེས་གཉེན་མང་པོའི་ཐུགས་
དམ་གྱི་(༢༥༡བ)རྟེན་ཐུབ་པ་ཚུལ་ཁྲིམས་མ་དང་། ཤེལ་ཆོས་རྗེ་དྲུང་ཡེ་ཤེས་རྣམ་རྒྱལ་
གྱིས་ཕུལ་བའི་བི་ཤྭ་ཀརྨས་བཞེངས་པར་གྲགས་པའི་ཐུབ་པ་དགེ་འདུན་འཕེལ་ཞེས་ པ་
བྱིན་ཅན། གཞན་ཡང་ རྗེ་ བླ་མ་མཆོག་གི་ཐུགས་བསྐྱེད་དང་། མཛད་འཕྲིན་བསམ་
གྱིས་མི་ཁྱབ་པས་སངས་རྒྱས་བྱང་སེམས་ཀྱི་སྐུ་བརྙན་མང་པོ་དང་། སྡེ་སྣོད་གསུམ་གྱི་
གླེགས་བམ་མང་པོ་འདུས་ཏེ། དེང་གི་དུས་སུ་དགོན་གནས་གསར་ཆགས་ཞིག་ལ་སྐུ་
- 354 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།
གསུང་ཐུགས་རྟེན་དང་། མཆོད་རྫས་ཀྱི་བྱེ་བྲག་གཞན་གྱིས་འགྲན་བཟོད་དཀའ་
བ་འདི་ལྟ་བུ་གྲུབ་པ་ཡིན་ནོ། །
འདུས་སྡེ་འདིའི་གཞི་གསུམ་ཆོས་སྤྱོད་ཀྱི་བྱ་བ་དང་སྤོང་བ་
བསམ་གཏན་ལ་བརྟེན་ནས་བསྟན་པ་རིན་
པོ་ཆེར་ཕན་བཏགས་ཚུལ།
གྲུབ་པའི་སྐྱེས་བུ་མང་པོས་ཉེར་བསྟེན་ཅིང་། །ལུང་རྟོགས་ཡོན་ཏན་བསྐྱེད་པའི་
སྨན་ལྗོངས་སུ། །འགྲོ་ཀུན་བསོད་ནམས་སྤེལ་བའི་ཉེར་འཚོའི་གཞི། །ཐུབ་བསྟན་
ངུར་སྨྲིག་འཛིན་པའི་སྡེ་འདི་བསྒྲུབས། །དབེན་པའི་གནས་མཆོག་འདིར་བཞུགས་པའི་
དགེ་སློང་སྤོང་བ་པ་རྣམས་ཀྱང་བདག་ཅག་གི་བླ་མ་མཁས་བཙུན་གྲུབ་པའི་དབང་
ཕྱུག་མཚན་བརྗོད་པར་དཀའ་བ་དེ་ཉིད་ཀྱིས་ཆོས་དང་ཟང་ཟིང་གཉིས་ཀའི་སྒོ་ནས་
གཅེས་ པར་ བསྐྱངས་པས་སྡོམ་ པ་ གསུམ་ གྱི་ བཅས་ ཁྲིམས་ དག་ ཅིང་ མདོ་ སྔགས་
ཟུང་འབྲེལ་གྱི་ཉམས་ལེན་ལ་བརྩོན་པས་བསྟན་པ་རིན་པོ་ཆེའི་མཛེས་རྒྱན་དུ་ཆེ་བ་
གཟུར་གནས་བློ་ལྡན་ཀུན་གྱི་མཐུན་སྣང་དུ་གྲུབ་པ་འདི་(༢༥ ༢ན)བཞིན་ཡིན་ཞིང་། དེ་
ཡང་སོ་སོར་ཐར་བ་ལས། ང་ནི་ མྱ་ངན་འདས་གྱུར་ན། །འདི་ནི་ཁྱོད་ཀྱི་སྟོན་པ་ཞེས། །
རང་བྱུང་ཉིད་ཀྱིས་གུས་བཅས་པར། །ནན་ཏན་དགེ་ སློང་ ཚོགས་ མདུན་ བསྟོད། །ཅེས་
གསུངས་པ་ལྟར། རྒྱལ་བའི་བསྟན་པ་ལ་གནས་མི་གནས་སོ་ཐར་གྱི་བཅས་མཚམས་
ཚུལ་བཞིན་དུ་བསྲུང་བ་ཡོད་མེད་ལ་རག་ལུས་པས་ན་རྗེ་འདིས་ཀྱང་བསྟན་པ་འཕེལ་
རྒྱས་ཁོ་ན་ལ་དགོངས་སྒྲུབ་གནས་འདིར་གསར་དུ་འཇུག་པ་རྣམས་ལ་བར་ཆད་དང་
- 355 -

རྒྱལ་དབང་འཇམ་དཔལ་རྒྱ་མཚོས་མཛད།
ལྡན་མིན་བརྟགས་ཏེ། དགེ་ཚུལ་དུ་སྒྲུབ་འོས་ཡིན་ན། དེ་ལ་ཐོག་མར་དགེ་བསྙེན་གྱི་
སྡོམ་པ་སྩལ་ནས། ཞུ་བར་འོས་པའི་དགེ་སློང་རྣམས་ལ་ཞུས་ཏེ་རབ་ཏུ་བྱུང་ཞིང་དགེ་
ཚུལ་དུ་བསྒྲུབས། སྐབས་དེ་ནས་གདིང་བ། ལྷུང་བཟེད། བླ་གོས། མཎྜལ་
རྣམས་འབྲལ་མེད་དང་། བླངས་འདས་སོ་དྲུག་གི་སྡོམ་ཚིག་བཟུང་སྟེ་ལྟུང་བ་དེ་དག་
གི་ངོ་བོ་དང་ཕྱོགས་མཐུན་གྱི་ཉེས་པས་ནམ་ཡང་མ་གོས་པ་དང༌། དགེ་ཚུལ་གྱི་བྱ་
བ་དགེ་སློང་རྣམས་ལ་བྱིན་ལེན་སྟོབས་པ། རུང་ཆུ་འདེབས་ པ། མེ་རེག་ལ་སོགས་
པའི་རུང་བ་བྱེད་པ། བྱིན་ལེན་བཤིག་པ། ལྷ་ཁང་མཆོད་རྟེན་ལ་མཆོད་པ་འབུལ་བ་
རྣམས་ཀྱང་ཚུལ་བཞིན་དུ་བགྱིད་དགོས་པའི་བཀའ་འདོམས་མཛད། གྲྭ་ས་ གཞན་
ནས་གསར་དུ་ ཕེབས་པ་དང༌། དགེ་སློང་ གསར་དུ་ བསྒྲུབས་པ་རྣམས་ལ་ཡང་ ཡོ་
བྱད་(༢༥༢བ)སྤྱི་དང་། ཁྱད་པར་ཆོས་གོས་རྣམ་གསུམ་དང་། གདིང་ལྷུང་། མཎྜལ།
རྡོར་དྲིལ་རྣམས་འབྲལ་མེད་དུ་བཅང་ དགོས་ པ་ དང༌། དྲན་ཤེས་བག་ཡོད་ དང་ ལྡན་
པས་ཡོ་བྱད་སོ་སོར་བྱིན་རླབས་དང་ཁྲིམས་ཉིས་བརྒྱ་ལྔ་བཅུ་རྩ་གསུམ་ལས་དུས་དྲན་
བསྟེན་དུ་རུང་བ་རྣམས་ལ་དུས་དྲན་བསྟེན་ཚུལ་སོགས་འདུལ་བ་ནས་གསུངས་པའི་
བསླབ་ ཁྲིམས་མཐའ་དག་ལ་ བསྲུང་ ཐབས་ཡན་ལག་ལྔའི་སྒོ་ནས་ཚུལ་བཞིན་དུ་
སློབ་དགོས་པའི་བཀའ་འདོམས་མཛད། དེའི་ནང་ནས་ཀྱང་བསླབ་པ་ཡོན་སྦྱོང་གི་སྒོ་
ནས་བསྲུང་བ་ལ་ཡར་ངོ་མར་ངོའི་གསོ་སྦྱོང་དང་། དབྱར་ཁས་ལེན། དགག་དབྱེ་སྟེ་
གཞི་གསུམ་གྱི་ཕྱག་ལེན་ནམ་ཡང་ཉམས་མེད་དང་། གསོ་སྦྱོང་གི་སྐབས་གནས་བརྟན་
མཆོད་ཆོག་ལག་མཐིལ་ལྟར་མཉམ་མ་དང་། སྐབས་གསུམ་མ་སྔོན་དུ་འགྲོ་བས་ང ཎ་
ཆེན་བློ་བཟང་ཆོས་རྒྱན་གྱིས་མཛད་པའི་དགེ་སློང་གི་སྡོམ་ཚིག་བཏོན་ནས་ལྟུང་བས་
གོས་མིན་བརྟགས་ཏེ་དེ་ནས་ཕྱིར་བཅོས་སུ་འཇུག་པ་བླ་མ་འདིའི་ཕྱག་ལེན་དུ་ཇི་ལྟར
- 356 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།
གཞན་ཡང་སྤོང་བ་པ་རྣམས་ཀྱི་ཚོགས་འདོན་གྱི་རིམ་པ་ལོ་
ཡོད་པ་བཞིན་བཞུགས། 
ནང་རེར་འཆར་ཅན་དུ་མཛད་རྒྱུ་ནི། ཧོར་ཟླ་དང་པོའི་ཚེས་གཅིག་གི་ཉིན་ཐོག་མར་བླ་
མ་ཡི་དམ་ལ་མཆོད་གཏོར་སྔོན་དུ་འགྲོ་བས་འདོད་ཁམས་དབང་མོར་ཚེས་གཏོར་ཕྱག་
ལེན་( ༢༥ ༣ན)བཞིན་དང་། ཚ་རྟིང་མར་ཡན་ལག་བདུན་པ་མཎྜལ་དང་བཅས་པ་སྔོན་
དུ་འགྲོ་བས་ལམ་རིམ་གསོལ་འདེབས་ཡོན་ཏན་གཞི་གྱུར་མ། སེམས་བསྐྱེད་དང་
བཅས་པ། བྱང་ཆུབ་ལམ་སྒྲོན། དེར་ནི་རིང་འབད་མ་རྣམས་དང་། ཚེས་ལྔ་ནས་བཅུ་
དྲུག་གི་བར་ཆོ་འཕྲུལ་སྨོན་ལམ། ཧོར་ཟླ་གཉིས་པའི་ཚེས་གསུམ་ལ་རྒྱལ་བ་ཐམས་ཅད་
མཁྱེན་པ་རྗེ་བཙུན་བློ་བཟང་བསྐལ་བཟང་རྒྱ་མཚོའི་དུས་མཆོད་དང་བསྟུན་བཀའ་
འགྱུར་རིན་པོ་ཆེ་གསུང་སྒྲོག །ཧོར་ཟླ་གསུམ་པའི་ཚེས་བཅུར་གྲུབ་དབང་བློ་བཟང་
རྣམ་རྒྱལ་གྱི་དུས་མཆོད་དང་བསྟུན་ཉིན་ལྔའི་རིང་བདེ་མཆོག་ལཱུ་ཨི་པའི་དཀྱིལ་འཁོར་
སྒྲུབ་མཆོད་སྦྱིན་སྲེག་དང་བཅས་པ། ཧོར་ཟླ་བཞི་བར་སྟོན་པ་མངོན་པར་སངས་རྒྱས་
པའི་དུས་ཆེན་དང་བསྟུན་དཔལ་མོ་ལུགས་ཀྱི་སྨྱུང་གནས་ཀྱི་ཆོ་ག་སྦྱོར་དངོས་རྗེས་
ཚང་། ཧོར་ཟླ་ལྔ་པའི་ཚེས་བཅོ་ལྔ་དང་བསྟུན་རྗེ་བཙུན་བློ་བཟང་དཔལ་ལྡན་ཡེ་ཤེས་
ཀྱི་དགོངས་རྫོགས་སུ་བྱམས་པའི་སྨོན་ལམ་ཉིན་གསུམ་དང་། ཚེས་ཉེར་བདུན་ རྗེ་
བཙུན་བཀའ་དྲིན་ཟླ་མེད་དེ་ཉིད་ཀྱི་དུས་མཆོད་དང་བསྟུན་ཉིན་བདུན་གྱི་རིང་འདུས་པ་
ལྷ་སོ་གཉིས་ཀྱི་དཀྱིལ་འཁོར་སྒྲུབ་མཆོད་སྦྱིན་སྲེག་དང་བཅས་པ་དང་འཇམ་དཔལ་
མཚན་བརྗོད་གྲངས་གསོག །ཧོར་ཟླ་དྲུག་པའི་ཚེས་བཅུ་དྲུག་ནས་དབྱར་མཚམས་
(༢༥ ༣བ)ཟླ་བ་ཕྱེད་གཉིས་དང༌། མཇུག་ཏུ་དགག་དབྱེ། ཧོར་ཟླ་བདུན་པའི་ཚེས་
གཉིས་ནས་ཉིན་ལྔའི་རིང་རྗེ་བཙུན་བློ་བཟང་ཡེ་ཤེས་དང་། རྗེ་བཙུན་ངག་དབང་བྱམས་
པ་གཉིས་ཀྱི་དུས་མཆོད་དང་བསྟུན་འདུས་པའི་དཀྱིལ་འཁོར་སྒྲུབ་མཆོད་སྦྱིན་སྲེག་དང་
- 357 -

རྒྱལ་དབང་འཇམ་དཔལ་རྒྱ་མཚོས་མཛད།
བཅས་པ། ཧོར་ཟླ་བཅུ་པའི་འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་དགའ་
ལྡན་དུ་གཤེགས་པའི་དུས་ཆེན་དང་བསྟུན་ཉིན་ལྔའི་རིང་འཇིགས་བྱེད་བཅུ་གསུམ་མའི་
དཀྱིལ་འཁོར་སྒྲུབ་མཆོད་སྦྱིན་སྲེག་དང་བཅས་པ་དང་། ཆོས་སྐྱོང་ཡོངས་རྫོགས་ཀྱི་
བསྐང་བའང་ཉིན་ལྟར་ཆགས་མེད་མཛད། དེའི་མཇུག་ནས་ཟླ་བ་བཅུ་གཉིས་པའི་ཚེས་
ཉེར་གསུམ་གྱི་བར་དགུན་མཚམས་དང་། དེ་ཉིན་ནས་ལོ་མཇུག་ཏུ་འཇིགས་བྱེད་ ཀྱི་
བདག་བསྐྱེད་སྔོན་དུ་འགྲོ་བས་མགོན་པོ་དཀར་ནག །ཆོས་རྒྱལ། ལྷ་མོ། རྣམ་སྲས་
ཞལ་བཞི་པ། བེཀྱེ་བཅས་ཀྱི་བསྐང་བ་བདུན་གཅིག་དང་། དེའི་མཇུག་ཏུ་དྲུག་ཅུ་ པའི་
གཏོར་བཟློག་རྣམས་དང༌། ཟླ་བ་བྱུང་ངོ་ཅོག་གི་ཚེས་གཉིས་ལ་གསང་འདུས་སྒྲུབ་
མཆོད། བརྒྱད་ལ་སྨན་བླའི་ཆོ་ག །བཅུ་ལ་བདེ་མཆོག་སྒྲུབ་མཆོད། བཅུ་བཞི་ལ་ཆོས་
སྲུང་གི་བསྐང་བ། བཅོ་ལྔ་ལ་རྣམ་འཇོམས་དང་གནས་བརྟན་ཕྱག་མཆོད། མཇུག་ཏུ་ཆ་
གསུམ། ཉེར་ལྔ་ལ་འཇིགས་བྱེད་སྒྲུབ་མཆོད། ཉེར་བདུན་ལ་གསང་དུས་སྒྲུབ་མཆོད་
(༢༥༤ ན)དང་མཚན་བརྗོད། ཉེར་དགུ་ལ་ཆོས་སྲུང་གི་བསྐང་བ། གནམ་གང་ལ་
རྣམ་འཇོམས་དང་གནས་བརྟན་ཕྱག་མཆོད་མཇུག་ཏུ་ཆ་གསུམ་དང་བཅས་པ་དང་།
རྗེ་གྲུབ་པའི་དབང་ཕྱུག་དེ་ཉིད་ཀྱི་ལོ་ཟླ་སོ་སོའི་དུས་མཆོད་མ་གཏོགས་པའི་བདེ་
གསང་འཇིགས་གསུམ་གྱི་སྒྲུབ་མཆོད་ཡིན་རེས་བཞིན་དུ་སོ་སོའི་ཆོ་ག་རྫོགས་པའི་
མཇུག་ཏུ་གསང་འདུས་རྩ་རྒྱུད་ལེའུ་བཅུ་གསུམ་པ་ཡན་དང༌། བདེ་མཆོག་རྩ་རྒྱུད་
ལེའུ་དང་པོ། གང་བློ་མ། འཇམ་དཔལ་མཚན་བརྗོད། ཤེས་བྱའི་མཁའ་དབྱིངས་མ་
རྣམས་ངེས་ཅན་དུ་འགྲོ་བར་མཛད། རྒྱུན་གྱི་ཚོགས་འདོན་དུ་ལམ་རིམ་སྔོན་འགྲོ་དང་། བློ་
སྦྱོང་གི་སྔོན་འགྲོ །བྱང་ཆུབ་ལམ་སྒྲོན། ལམ་གཙོ། བླ་མའི་བཀའ་དྲིན་གསོལ་འདེབས་
དང༌། རང་བརྒྱུད་བསྐུལ་འདེབས་ཀྱི་ཉམས་མགུར་མང་པོ། བློ་སྦྱོང་ལམ་རིམ་ཀྱི་རྩ་
-358 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པཟུར་པ།
ཚིག་དང་། སྨོན་ལམ་སོགས་རྒྱུན་འདོན་བསྟར་མ་རྣམས་ཀྱང་ཤེས་རྒྱུད་ལ་ཕན་པའི་
ཐབས་ཁོ་ན་མཛད། སོ་སོར་ཉམས་ལེན་བྱ་རྒྱུ་ཡང་ཡོན་ཏན་ཐམས་ཅད་ཀྱི་གཞི་མ་
ཚུལ་ཁྲིམས་ཀྱི་བསླབ་པ་ཉིད་ཡིན་ཅིང༌། དེ་ཡང་སྡེ་འདིའི་དགེ་སློང་གི་གྲར་ཞུགས་
ཙམ་ཉིད་ནས་སྤང་ལྟུང་སྲུང་ཕྱིར་འཚོ་བའི་ཡོ་བྱད། ལྷག་པོའི་ཡོ་བྱད་རྣམས་ལ་རང་
རང་གི་བྱིན་རླབས་དང་། ཆོས་སྒྲུབ་པའི་མཐུན་རྐྱེན་དུ་(༢༥༤ བ)གསེར་དངུལ་འཆང་
དགོས་བྱུང་ན་བྱིན་རླབས་དང་རྣམ་བརྟགས་ཀྱི་ཆོ་ག་བྱེད་ཚུལ། ཡང་བརྗེད་ངེས་པས་
གོས་བྱིན་རླབས་ཉམས་པ་སོགས་སྤང་ལྟུང་གིས་གོས་པར་གྱུར་ན། མཚན་ཉིད་ཚང་
བའི་བཤགས་ཡུལ་བཙལ་ལ་ཞག་གི་ཆ་དེ་ལས་སྤང་བྲལ་སྔོན་དུ་བཏང་སྟེ་བཤགས་
པ་དང་། དེ་རྗེས་བྱིན་རླབས་བྱེད་ཚུལ། གོས་དང་། ཟས་དང་། གནས་མལ་སོགས་
ཀྱང་མཐའ་གཉིས་སུ་མ་ལྷུང་བ་དང་། གསོལ་བ་ཡང་ལྷུང་བཟེད་དུ་བཞེས་ཤིང་། དེ་ཡང་
འདུལ་བ་ནས་གནང་བའི་རུང་ངེས་ལས། མི་རུང་བ་སྒོག་ཙོང་། ཉ་ཕག་རྨིག་གཅིག་
པའི་ཤ་སོགས་སྤོང་བ་དང་། མྱོས་འགྱུར་ནི་སྲོག་གི་ཕྱིར་ཡང་མི་བསྟེན་ཅིང་། ཕྱི་དྲོའི་
ཁ་ཟས་ཀྱང་སྡེ་འདིར་བཞུགས་པའི་དགེ་ཚུལ་སློང་རྣམས་ལྟ་ཅི་སྨོས། ཕྱོགས་གཞན་
ནས་གསར་དུ་འོངས་པའི་རབ་བྱུང་གི་ཆ་བྱད་ཅན་དག་གིས་ཀྱང་དགོན་ནང་དུ་བསྟེན་
མི་ཆོག་པའི་བཅའ་ཁྲིམས་ཤིན་ཏུ་དམ་པ་ཕྱག་ལེན་དུ་བཞུགས། དེའི་རྒྱུ་མཚན་གྱིས་
དེང་གི་དུས་སུ་སྡེ་འདིའི་སྤོང་བ་པ་རྣམས་འདུལ་ཁྲིམས་གཙང་བའི་ཚད་དང་
། འདི་
ནས་བྱོན་པའི་དགེ་བའི་བཤེས་གཉེན་དག་གིས་སྟོད་སྨད་ཀྱི་སའི་ཆ་ཐམས་ཅད་དུ་
རྗེ་འདི་ཉིད་བཀའ་སྲོལ་མ་ཉམས་པར་བསྐྱངས་པས་དེང་སང་སྟོད་ལ་དྭགས་དང་བལ་
པོའི་མཚམས་ནས། ཤར་རྒྱ་(༢༥༥ན)མཚོ་ཆེན་པོའི་མཐའ་དང་། བྱང་ཨོ་རོད་རྒྱལ་
པོའི་ཡུལ་ཚུན་ཆད་དུ་དགེ་སྦྱོང་གི་རྟགས་ཆ་ལུགས་རྣམ་པར་དག་པ་དེ་ལྟ་བུ་དང་།
- 359 -

རྒྱལ་དབང་འཇམ་དཔལ་རྒྱ་མཚོས་མཛད།
ཆང་སྒོག་སྤོང་བ། བྱིན་ལེན། རུང་ཆུ། ནུབ་ལྷག་ཉལ་བསྲུང་བ་ལ་སོགས་པ་བསླབ་
པའི་གཞི་ཕྲ་མོ་ཙམ་ལའང་ནན་ཏན་དུ་བྱེད་པའི་དགེ་ཚུལ་སློང་གིས་ཁྱབ་པར་གྱུར་
པ་འདི་ལྟ་བུ་ནི་བདག་ཅག་གི་བླ་མ་ངུར་སྨིག་འཛིན་པའི་རྗེ་བོ་འདི་ཁོ་ནའི་བཀའ་
དྲིན་ཡིན་ནོ། །གཞན་ཡང་འདིར་བཞུགས་པའི་སྤོང་བ་པ་ཐམས་ཅད་སོ་ཐར་གྱི་ཚུལ་
ཁྲིམས་གཙང་བ་གཞིར་བཞག་སྟེ། ཉམས་ལེན་གྱི་གཙོ་བོ་བྱང་ཆུབ་ལམ་རིམ་དང་། དེ་
ལ་ཡིད་འགྱུར་གྱི་མྱོང་བ་ཐོན་པ་ན་སྨོན་སེམས་དང་འཇུག་སྡོམ་བླངས་ཏེ་བྱང་སེམས་ཀྱི་
བསླབ་བྱ་ལ་སློབ་པ་དང༌། དེ་ནས་བླ་མ་ལྔ་བཅུ་པ་མཉན་ནས་གསང་བདེ་འཇིགས་
གསུམ་གྱི་དབང་རྣམ་པར་དག་པ་ཐོབ་པར་བྱས་ཏེ། དབང་དུས་སུ་ཁས་བླངས་པའི་
དམ་ཚིག་དང་སྡོམ་པ་དག་པའི་སྒོ་ནས་གསང་བདེ་འཇིགས་གསུམ་གྱི་བསྙེན་མཚམས་
ངེས་པར་དུ་འགྲོ་བར་མཛད། དེ་ནས་དཀྱིལ་འཁོར་གྱི་ལས་ལ་འཇུག་པའི་ཚུལ་རྣམས་
རྗེ་བླ་མ་འདིའི་དགོངས་བཞེད་བཞིན་བཞུགས་པའི་སྒྲུབ་གནས་འདི་ཉིད་ཀྱི་སྤོང་བ་པ་
རྣམས་སྡོམ་པ་གསུམ་གྱི་བཅས་མཚམས་གང་གི་ཐད་ལའང་འགྲན་དུ་( ༢༥༥བ)མེད་པའི་
ཕྱག་ལེན་ཁྱད་པར་དུ་འཕགས་པར་བཞུགས། དེ་ལྟ་བུའི་སྐྱེས་བུས་ཉིན་ཞག་ཕྲུགས་
རེ་རེ་ཉམས་ལེན་བྱ་བའི་རིམ་པ་ཡང་པཎ་ཆེན་བློ་བཟང་ཆོས་རྒྱན་གྱིས་ནོར་བུ་རྣམ་
པར་བཀྲ་བའི་མཛེས་རྒྱན་དུ་གསུངས་པ་ཇི་བཞིན་དུ་མཛད་པའི་ཚོགས་དང་རྒྱུན་གྱི་ཀུན་
སྤྱོད་གང་གི་ཐད་ནས་ཀྱང་འགྲན་ཟླ་མེད་པ་ཡིན་ནོ། ། །
དེ་ལྟར་བདག་ཅག་གི་བླ་མ་ས་གསུམ་གྱི་སྒྲོན་མེ་གཅིག་པུ་འདི་ཉིད་ནི་མཁས་
བཙུན་བཟང་པོའི་ཡོན་ཏན་གྱི་བདག་ཉིད་དུ་གྱུར་བའི་མཛད་པ་རླབས་ཆེ་བ་མ་ཟད།
བསྟན་པའི་ཕྱི་རྗེས་ལ་དགོངས་པའི་སྒྲུབ་གནས་དགེ་འདུན་གྱི་སྡེ་རྣམ་པར་དག་པ་འདི་
ལྟ་བུ་དང་བཅས་པ་འཛིན་སྐྱོངས་མཛད་དེ་རྟག་འཛིན་ཅན་གྱི་གདུལ་བྱ་རྣམས་ཆོས་ལ་
- 360 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་སྐབས་བདུན་པ།
བསྐུལ་བའི་ཕྱིར་དུ་རེ་ཞིག་གཟུགས་སྐུའི་བཀོད་པ་ཆོས་དབྱིངས་སུ་བསྡུ་བའི་མཛད་པ་
བསྟན་པ་དེ་ལྟར་ལ། སྡེ་འདིའི་སྤོང་བ་པ་རྣམས་ཀྱི་ཉམས་ལེན་ཏུ་བྱ་བའི་ཆོ་ག་རྣམས་
ཉམས་ཆག་ཏུ་གྱུར་ན་རང་ཉིད་ནས་བསྟན་འགྲོར་ཕན་བདེ་སྤེལ་བའི་ཕྱིར་དགོན་
གནས་གསར་བསྐྲུན་བགྱིས་པ་འདི་བཞིན་དོན་མེད་དུ་གྱུར་པ་ཙམ་དུ་མ་ཟད། བླ་མའི་
བྱ་བ་རྣམས་སློབ་མས་སྐྱོངས་དགོས་པ་ཆོས་ཀྱི་ཚུལ་ཡིན་གཤིས། སྡེ་འདིའི་སྤོང་བ་པ་
རྣམས་ཀྱི་ཉམས་ལེན་དང་ཀུན་སྤྱོད་ཀྱི་རིམ་པ་རྣམ་པར་དག་པ་རྣམས་ནམ་(༢༥༦ན)
ཡང་མི་ཉམས་པའི་ཆེད་དང་དུས་གསུམ་རྒྱལ་བ་སྲས་བཅས་ཐམས་ཅད་ཀྱི་མཁྱེན་བརྩེ་
ནུས་གསུམ་གཅིག་ཏུ་བསྡུས་པའི་བདག་ཉིད་དཔལ་ལྡན་བླ་མ་དམ་པ་དམིགས་པ་
མེད་པའི་ཐུགས་རྗེ་ཆེན་པོ་དང་ལྡན་པ་དེ་ཉིད་ཀྱི་སྐུ་གདུང་རིན་པོ་ཆེ་སྲིད་གསུམ་འགྲོ་
བ་ཀུན་གྱི་མཆོད་སྡོང་ཆེན་པོ་འདི་ཉིད་གྱིས་གཙོས་སྐུ་གསུང་ཐུགས་ཀྱི་རྟེན་རྣམས་ལ་
མཆོད་པའི་རྒྱུན་ནམ་ཡང་མི་ཉམས་པའི་ཆེད་དང༌། སླར་ཡང་རྗེ་བླ་མ་མཆོག་གིས་
མ་འོངས་མཛད་པའི་དགའ་སྟོན་ལ་ལོངས་སྤྱོད་པར་འགྱུར་བར་བཅས་ཀྱི་ཆེད་དུ་
བདམིགས་གྲིབ་ཞང་ལྷ་གཞིས་ཀ་དང༌། ཕུ་ཤར་སྤང་ལུང་གཞིས་ཀ་གཉིས་མཆོད་གཞིས་
ལྷ་འབངས་སུ་སྦྱར་བ་སོགས་བསོད་ནམས་ཀྱི་ཕུང་པོ་ཟད་པ་མེད་པར་བསྒྲུབ་པའི་རྣམ་
དཀར་གྱི་ཚོགས་གང་ཞིག་མཆིས་པ་དེ་ཉིད་ཀྱིས་མཐུ་ལ་བརྟེན་ནས། དཔལ་ལྡན་བླ་མ་
དམ་པ་དེ་ཉིད་ཀྱི་བཀའ་དྲིན་གྱི་ཕུང་པོ་རྒྱ་མཚོ་ལྟ་བུ་ལས་ཆ་ཤས་ཙམ་ཞིག་གཞལ་བ་
དང་། རྗེ་ཉིད་ཀྱི་དགོངས་པའི་དོན་མཐར་ཐུག་པ་འཇམ་མགོན་ཆོས་ཀྱི་རྒྱལ་པོ་ཙོང་ཁ་
པ་ཆེན་པོའི་བསྟན་པ་རིན་པོ་ཆེ་འདི་ཉིད་དར་ཞིང་རྒྱས་ལ་ཡུན་རིང་དུ་གནས་པ་དང་
སྐྱེ་བའི་འཕྲེང་བ་ཀུན་ཏུ་ཐེག་པ་མཆོག་གི་དགེ་བའི་བཤེས་གཉེན་འདི་དང་རྨི་ལམ་དུ་
ཡང་མི་འབྲལ་ཞིང་ཐུབ་པའི་དམ་ཆོས་མ་ལུས་པ་(༢༥༦བ)ལུས་ཅན་ཀུན་གྱི་ཉེར་འཚོར་
- 361 -

རྒྱལ་དབང་འཇམ་དཔལ་རྒྱ་མཚོས་མཛད།
བཤད་སྒྲུབ་གཉིས་ཀྱི་སྒོ་ནས་འཛིན་ཅིང་སྤེལ་བ་ཁོ་ན་ལྷུར་ལེན་པར་གྱུར་ཅིག་ཅེས་
སྨོན་པའི་གནས་སུ་བྱ་བ་ཡིན་ནོ། །
སྨྲས་པ། བསིལ་ལྡན་ར་བ་དཀར་པོས་ཡོངས་བསྐོར་བའི། །གྲུ་འཛིན་གཉིས་
པའི་སྤྲོ་དང་འདབ་ཆགས་པར། །རྣམ་འདྲེན་ལྔ་པའི་ཐུགས་ཀྱི་བཞེད་དོན་ལྟར། །མདོ་
སྔགས་ཏིང་འཛིན་སྤེལ་བའི་གནས་འདི་བསྒྲུབས། སྐུ་གསུང་ཐུགས་རྟེན་རབ་བརྗོད་
ལྷུན་པོ་དང་། ཁྲིམས་ལྡན་གསེར་རིའི་འཕྲེང་བའི་ཚོགས་རྣམས་ལ། །འཛད་མེད་
མཆོད་སྦྱིན་ཟླ་བའི་མ་མ་ཡི། །རྣམ་དཀར་སྣོད་དུ་སྟོང་གསུམ་འདི་ཡང་ཆུང་། །བདག་
བློ་ཤེས་རབ་པིར་གྱིས་ལེགས་བྲིས་པའི། །ངོ་མཚར་མཛད་པའི་དབང་པོའི་གཞུ་རིས་
འདིར། །གསལ་བའི་འདྲེན་བྱེད་དད་པའི་མཐུས་བསྐུལ་དེ། །ལྟོས་ཤིག་འཛམ་གླིང་
ཡོངས་ཀྱི་ཤེས་ལྡན་ཀྱེ། །
དཔལ་ལྡན་བླ་མ་དམ་པ་རིགས་དང་དཀྱིལ་འཁོར་རྒྱ་མཚོའི་མངའ་བདག་
བཀའ་དྲིན་གསུམ་ལྡན་ཡོངས་འཛིན་པཎྜིཏ་ཆེན་པོ་རྗེ་བཙུན་ཡེ་ཤེས་རྒྱལ་མཚན་དཔལ་
བཟང་པོའི་སྐུ་གསུང་ཐུགས་ཀྱི་རྟོགས་པ་བརྗོད་པ་ཐུབ་བསྟན་པདྨོ་འབྱེད་པའི་ཉིན་བྱེད་
ཅེས་བྱ་བ་ལས། མདོ་སྔགས་ཏིང་འཛིན་ལེགས་པར་འཕེལ་བའི་གནས་ཚེ་མཆོག་བཀྲ་
ཤིས་བསམ་གཏན་གླིང་གི་དཀར་ཆགས་དང་འབྲེལ་བའི་སྒོ་ནས་བསྟན་འགྲོའི་(༢༥༧༨)
དོན་ཇི་ལྟར་མཛད་པའི་རྟོགས་བརྗོད་དེ་སྐབས་བདུན་པའོ། །
- 362 -

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་མཇུག་བསྡུ་བའི་བསྔོ་སྨོན།
བྱ
མཇུག་བསྡུ་བའི་བསྔོ་སྨོན།
གྲངས་མེད་བསྐལ་པར་གོམས་པའི་ཐུགས་རྗེའི་ཆུ། །རང་བདེ་སྲེད་པའི་མེ་
དཔུང་རབ་ཏུ་བཅིལ། །གནས་ལུགས་ཇི་བཞིན་རྟོགས་པའི་ཤེས་རབ་ཀྱིས། །ཀུན་
རྟོག་སྤྲོས་པའི་དྲ་བ་རབ་ཏུ་བཅད། །འགྲོ་ཀུན་འདྲེན་པའི་ཁུར་གྱིས་མི་ངལ་བའི། རྒྱལ་
སྲས་རྒྱ་མཚོའི་སྤྱོད་ལ་མངོན་དགའི་བློས། །སྙིགས་དུས་འགྲོ་བའི་དོན་དུ་རྣམ་རོལ་
བའི། །ང་ཡི་བླ་མ་འགྲོ་བའི་གཉེན་གཅིག་པུ། །གྲངས་མེད་འགྲོ་བའི་ཕ་མཐའ་མ་
རྫོགས་པར། །གཞན་ཕན་དམ་བཅས་ཕྱུག་པའི་སྙིང་སྟོབས་ཅན། །མགོན་མེད་
གདུལ་དཀའི་སྐྱེ་བོ་གྲངས་མེད་པ། །མཆིས་སོ་གཞན་དོན་མཛོད་ཅིག་དྲིན་ཅན་རྗེ། །
རྒྱལ་སྲས་སྤྱོད་པས་གཞན་དོན་མཛད་པའི་ཚུལ། །བརྗོད་ཕྱིར་དབྱངས་ཀྱི་ཡན་ལག་
སྟོང་སྤྲུལ་ཀྱང་། ། ཨ་མྲའི་ཚི་གུས་ཆུ་གཏེར་གཞལ་བ་ལྟར། །གཅིག་ཏུ་ངལ་བའི་ཁུར་
གྱིས་ནོན་པར་ཟད། །འོན་ཀྱང་རང་ཉིད་དད་པའི་བགོ་སྐལ་དུ། །ཆུ་གཏེར་དབུས་
ནས་ཀུ་ཤའི་རྩེར་སོན་པའི། ། ཆུ་ཐིགས་ཙམ་ཞིག་འདི་ན་སྤེལ་བ་ལ། །ནོངས་ཚེ་
མཁས་པའི་ཚོགས་ཀྱིས་བཟོད་པར་རིགས། །རྒྱལ་བསྟན་རབ་ཏུ་གསལ་བའི་མཛད་
པ་དང་། །འཛམ་གླིང་ཁྱོན་ཀུན་འགེངས་པའི་འཕྲིན་ལས་ཀྱི། །སྙན་གྲགས་ནམ་
མཁའི་མཐའ་(༢༥༧བ) ལ་རབ་སྤྱོད་པ། །རྒྱལ་བ་གཉིས་པའི་མགོན་དང་ཅིས་མི་
མཚུངས། །ཚུལ་འདིས་འཇམ་མགོན་རྒྱལ་བ་ཙོང་ཁ་པའི། རིང་ལུགས་དབྱར་གྱི་ཆུ་
གཏེར་ལྟར་འཕེལ་ཞིང་། །ཕན་བདེ་ཟད་པ་མེད་པའི་ཆར་ཆེན་པོས། །འགྲོ་བའི་དགེ་
ལེགས་ལོ་ཏོག་རྒྱས་གྱུར་ཅིག །ཅེས་དཔལ་ལྡན་བླ་མ་དམ་པ་རིགས་དང་དཀྱིལ་
- 365 -

རྒྱལ་དབང་འཇམ་དཔལ་རྒྱ་མཚོས་མཛད།
འཁོར་རྒྱ་མཚོའི་མངའ་བདག་བཀའ་དྲིན་གསུམ་ལྡན་ཡོངས་འཛིན་པཎྜི་ཏ་ཆེན་པོ་རྗེ་
བཙུན་ཡེ་ཤེས་རྒྱལ་མཚན་དཔལ་བཟང་པོའི་སྐུ་གསུང་ཐུགས་ཀྱི་རྟོགས་པ་བརྗོད་པ་
ཐུབ་བསྟན་པདྨོ་འབྱེད་པའི་ཉིན་བྱེད་ཅེས་བྱ་བ་འདི་ནི། །དམ་པ་གང་དེའི་སྐུའི་གམ་
དུ་ཉེ་བར་གནས་པ་དགེ་སློང་ཆོས་མཛད་དགེ་ལེགས་རྒྱལ་མཚན་དང་། ཚེ་མཆོག་
བཀྲ་ཤིས་བསམ་གཏན་གླིང་གི་དབུ་མཛད་དགེ་སློང་བློ་བཟང་ཆོས་འབྱོར་སོགས་
འདུས་སྤྱི་ཞབས་འབྲིང་པའི་ཚོགས་དང་བཅས་པས་དཔལ་ལྡན་བླ་མ་དམ་པ་དེ་ཉིད་
དང་པོའི་སྐུ་བལྟམས་ཚུལ། བར་དུ་ཐོས་སྒོམ་མཛད་ཚུལ། རྟོགས་པ་མཆོག་བརྙེས་
པ་ན་བསྟན་འགྲོར་སྨན་པའི་མཛད་པ་བསམ་གྱིས་མི་ཁྱབ་པ་མཛད་ཚུལ་སོགས་ཀྱི་
རྣམ་པར་ཐར་བ་ཤིན་ཏུ་རྒྱས་པ་ཞིག་དགོས་ཞེས་ནན་ཆེར་བསྐུལ་མ་བྱུང་ཞིང་། ཉེ་
ཆར་འཇམ་མགོན་སྙན་བརྒྱུད་བསྟན་པའི་སྲོག་ཤིང་བ་སོ་ཆོས་ཀྱི་རྒྱལ་མཚན་གྱི་སྐྱེ་
བརྒྱུད་འཛིན་པ་བདག་ཅག་གི་གམ་དུ་ཉེ་བར་འཁོད་དེ་ལུགས་གཉིས་འཕྲིན་ལས་
(༢༥༨ན)ཀྱི་འཇུག་པ་མཐའ་དག་གྱེན་དུ་འདེགས་པ་ལ་ལྷག་བསམ་ཟླ་ལྟར་དཀར་བ་
རྟ་ཚག་ནོ་མིན་ཧན་ས་མ་ཏི་པཀཱི་ཡེ་ཤེས་བློ་བཟང་བསྟན་པའི་མགོན་པོ་དང༌། མདོ་
ཁམས་མུ་ལི་སྤྲུལ་སྐུ་ངག་དབང་དཔལ་ལྡན་རྒྱ་མཚོ། རི་རྒྱ་བསམ་གཏན་གླིང་གི་བླ་
མ་མངའ་རིས་སྤྲུལ་སྐུ་བློ་བཟང་རྣམ་རྒྱལ་བཅས་ནས་ཀྱང་རྗེ་བླ་མ་དེ་ཉིད་ཀྱི་སྐུ་
གསུང་ཐུགས་ཀྱི་མཛད་པ་རྣམ་ཐར་རྒྱས་པ་ཞིག་ཅིས་ཀྱང་དགོས་ཞེས་བསྐུལ་མ་བྱུང་
བ་དང༌། གཞན་ཡང་དམ་པ་དེ་ཉིད་ཀྱི་དངོས་སློབ་ཆོས་བརྒྱུད་མི་ནུབ་པའི་རྒྱལ་
མཚན་འཛིན་པ་འབི་ལུང་བླ་མ་དཀའ་ཆེན་དགེ་འདུན་བཟང་བོ་དང་།ཀོང་པོ་ཕག་འགོ་
དགའ་ལྡན་བསམ་གཏན་གླིང་གི་བླ་མ་ཆོས་མཛད་སྐལ་བཟང་བསྟན་འཛིན། སྐྱིད་
གྲོང་བཀྲ་ཤིས་བསམ་གཏན་གླིང་གི་མདོ་འདོན་པ་དགེ་སློང་ཡེ་ཤེས་ཆོས་བཟང་དང་།
- 364

ཡོངས་འཛིན་ཡེ་ཤེས་རྒྱལ་མཚན་གྱི་རྣམ་ཐར་ལས་མཇུག་བསྡུ་བའི་བསྔོ་སྨོན1ར་བས་ཟུང
སྤྱི་པ་རྗེ་དྲུང་ཡེ་ཤེས་ཡར་འཕེལ་སོགས་འདུས་པ་སྤྱི་དང་། ཨེམ་ཆི་དགེ་སློང་ཡེ་ཤེས་
བཀྲ་ཤིས། བྱ་རིག་རྗེ་དྲུང་བློ་བཟང་མཁས་མཆོག །འདི་ཁའི་མ་ཆེན་ཡེ་ཤེས་ཕུན་
ཚོགས་སོགས་དད་ལྡན་མང་པོས་ཀྱང་རྗེ་བླ་མ་དེ་ཉིད་ཀྱི་རྣམ་པར་ཐར་པ་རྒྱས་པ་ཞིག་
དགོས་ཞེས་བསྐུལ་མ་མང་དུ་བྱུང་བར་མ་ཟད། རྗེ་བླ་མ་གྲུབ་པ་མཆོག་གི་བདག་
ཉིད་ཐུགས་རྗེ་དང་བཀའ་དྲིན་མཚུངས་པ་མེད་པ་དེ་ཉིད་ཀྱིས་ཀྱང་བདག་ཅག་ལ་ཚུལ་
འདི་སྨྲ་བའི་བཀའ་བབས་ཅུང་ཟད་(༢༥༨བ)ཡོད་པར་དགོངས་ནས་རྗེ་རང་ཉིད་ཀྱི་
རྣམ་པར་ཐར་པ་རྒྱ་མཚོ་ལྟ་བུ་ལས་རང་ཅག་རྣམས་ཀྱི་ཉམས་ལེན་དུ་མཁོ་བའི་མཛད་
པ་རགས་བསྡུས་འགའ་ཞིག་དངོས་སུ་གསུངས་པ་རྣམས་འཕྲལ་འཕྲལ་ཟིན་ཐུན་
བགྱིས་ཏེ་འདི་ལྟ་བུ་ཞིག་རྩོམ་འདུན་ཐུན་མོང་མ་ཡིན་པ་ནར་མར་ཡོད་པའི་རྐྱེན་གྱིས་
ཀྱང་བསྐུལ་བ་ལ་བརྟེན་ནས་དཔལ་ལྡན་བླ་མ་གྲུབ་དབང་དམ་པ་དེ་ཉིད་ཀྱི་ཞལ་ལས་
དངོས་སུ་ཐོས་པ་རྣམས་དང་། བཀྲ་ཤིས་བསམ་གཏན་གླིང་གི་བཀའ་བསྟན་དཀར་
ཆག་སོགས་གསུང་རྩོམ་རྣམས་སུ་རྗེ་རང་ཉིད་ཀྱིས་མཛད་པ་ཟུར་ཙམ་འཁོད་རིགས་
རྣམས་གཞིར་བྱས། ཕྱིས་ཕྱོགས་འདིར་ཞབས་ཀྱི་པདྨོ་བཀོད་མཚམས་ནས་ཉེ་གནས་
རྣམས་ཀྱིས་ཟིན་བྲིས་རིམ་འཛར་དུ་བགྱིས་འདུག་པ་རྣམས་ལས་ཀྱང་ལེགས་པའི་ཆ་
རྣམས་བླངས། རང་ཅག་རྣམས་ཀྱི་དབང་པོའི་མངོན་སུམ་ལ་བསྙོན་མེད་དུ་སྣང་བའི་
མཛད་པ་འགའ་ཞིག་གཤམ་བསྡོམས་སུ་བཀོད་དེ་དག་ཅིང་ཁུངས་ཐུབ་པར་དཔལ་
ལྡན་བླ་མ་དེ་ཉིད་ཀྱི་བཀའ་འབངས་རྣམས་ཀྱི་ཐ་ཆུང་ཤཱཀྱའི་བཙུན་པ་བློ་བཟང་བསྟན་
པའི་དབང་ཕྱུག་འཇམ་དཔལ་རྒྱ་མཚོས་གྲུ་འཛིན་གཉིས་པའི་གཞལ་མེད་ཁང་གི་
གཟིམས་ཆུང་ཉི་འོད་འཁྱིལ་བར་ཀུན་དགའ་ཞེས་པ་ཤིང་ཕོ་སྟག་གི་ལོའི་སྣོན་ཟླའི་
དམར་ཕྱོགས་ཀྱི་བཟང་པོ་གསུམ་པ་(༢༥༩ན)རྗེ་བླ་མ་དེ་ཉིད་ཀྱིས་འོད་གསལ་ཆོས་
- 365

རྒྱལ་དབང་འཇམ་དཔལ་རྒྱ་མཚོས་མཛད།
སྐུ་མངོན་དུ་མཛད་པའི་དུས་ཆེན་ཉིན་བླ་མ་ཉིད་དཀྱིལ་འཁོར་གྱི་གཙོ་བོར་མོས་ཏེ་ཕྱི་
ནང་གསང་བའི་མཆོད་སྤྲིན་བསམ་གྱིས་མི་ཁྱབ་པས་མཆོད་ནས་དཔལ་དུས་ཀྱི་འཁོར་
ལོའི་བདག་འཇུག་སྔོན་དུ་འགྲོ་བས་དཀྱིལ་འཁོར་གྱི་མདུན་དུ་རྫོགས་པར་སྦྱར་ངའི་
ཡི་གེ་པ་ནི་རྗེ་བླ་མ་དེ་ཉིད་ལས་གསུང་གི་བདུད་རྩི་ཐོབ་ཅིང་། བདག་ཅག་གི་ཉེ་འཁོར་
བ་གསོལ་དཔོན་རྗེ་དྲུང་དགེ་ལེགས་རྒྱལ་མཚན་གྱིས་བགྱིས་པའོ། །འདིས་ཀྱང་འགྲོ་
བ་ཀུན་བླ་མ་དམ་པས་དགྱེས་བཞིན་རྗེས་སུ་འཛིན་པའི་རྒྱུར་གྱུར་ཅིག །
- 366 -

རྣམ་ཐར་གསོལ་འདེབས་ཐུབ་བསྟན་མཛེས་པའི་པད་མོ།
༄༅། ། རྗེ་བཙུན་བླ་མ་དམ་པ་ཁྱབ་བདག་རྡོ་རྗེ་སེམས་དཔའི་ངོ་བོ་
ཡོངས་འཛིན་ཆོས་ཀྱི་རྒྱལ་པོ་པཎྜི་ཏ་ཆེན་པོ་ཡེ་ཤེས་རྒྱལ་མཚན་
དཔལ་བཟང་པོ་ལ་རྣམ་ཐར་གྱི་སྒོ་ནས་གསོལ་བ་
འདེབས་པ་ཐུབ་བསྟན་མཛེས་པའི་པདྨོ་ཞེས་
བྱ་བ་བཞུགས་སོ། །
༄༅། །(༡བ)ཨོཾ་བདེ་ལེགས་སུ་གྱུར་ཅིག །བསྐལ་བཟང་མི་མཇེད་ཞིང་འདིའི་
འགྲོ་རྣམས་ལ། །རྒྱལ་བ་གཞན་ལས་ཐུགས་རྗེ་ཆེས་ལྷག་པ། །སྟོན་པ་མཉམ་མེད་
ཤཱཀྱའི་རྒྱལ་པོ་ལ། །སྙིང་ནས་འདུད་དོ་རེ་བ་འབྲས་ལྡན་མཛོད། །རབ་འབྱམས་
ཕྱོགས་བཅུའི་རྒྱལ་བ་མ་ལུས་པའི། །སྒྲིབ་མེད་ཡེ་ཤེས་བགྲང་ཡས་གདུལ་བྱའི་
མགོན། །བསྟན་པའི་རྒྱལ་མཚན་འཛིན་ལ་ཟླ་བྲལ་བ། །རྗེ་བཙུན་བླ་མས་བྱང་ཆུབ་
བར་དུ་སྐྱོངས། །ཆོས་ཀྱི་གྲགས་པ་རྒྱ་འདུལ་ཆེན་པོ་དང༌། །རིག་པའི་སེངྒེ་མཁས་གྲུབ་
ནོར་བུ་( ༢ན)བཟང་། །སྨྲ་བའི་དབང་ཕྱུག་དགེ་འདུན་བློ་བཟང་སོགས། །རབ་འབྱམས་
སྤྲུལ་པའི་བྱེད་པོས་དགེ་ལེགས་སྩོལ། །རྒྱལ་ཀུན་མཁྱེན་པའི་སྲང་ལ་གཞལ་དཀའ་
བའི། །གང་གི་ཡོན་ཏན་རིན་ཆེན་ཕུང་པོའི་ཚོགས། །ཇི་བཞིན་བརྗོད་པ་བདག་བློའི་
ཡུལ་མིན་ཀྱང་། །ཅུང་ཟད་ཙམ་ཞིག་དད་པའི་གསོས་སུ་སྤེལ། །གངས་ཅན་བསྟན་
འགྲོའི་པད་ཚལ་རྒྱས་བྱེད་པའི། ། ལྷག་བསམ་ཤིང་རྟས་དྲངས་པའི་ཉིན་བྱེད་མགོན། །
ཞི་བ་ནུབ་འི་བག་ལ་ཞ་ཡི་བར། །ངོ་མཚར་མཛད་པའི་འོད་ཟེར་འདི་ལྟར་བཀྱེ། །སྤྱན་
- 367 -

རྒྱལ་དབང་འཇམ་དཔལ་རྒྱ་མཚོས་མཛད།
རས་གཟིགས་ཀྱིས་བྱིན་གྱིས་བརླབས་པའི་སར། །ཆོ་རིགས་( ༢བ)བཙུན་པའི་ཡབ་རྗེ་
ཚངས་དཀར་དང༌། །བསྐྱེད་བྱེད་རྒྱལ་ཡུམ་ ཚེ་ རིང་དཔལ་འཛོམ་ གྱི། །སྲས་ སུ་ ལྷུམ་
ཞུགས་མཛད་ལ་གསོལ་བ་འདེབས། །དེ་ཚེ་མངོན་ཤེས་ལྔ་ལྡན་དྲང་སྲོང་གིས། །འདི་
ནི་སྐྱེས་བུ་དམ་པའི་སྐྱེ་བ་ཡིན། །སྤྱོན་ཚེ་འཕེལ་བྱ་བར་མཚན་གསོལ་ཞེས། །གསལ་
བར་ལུང་བསྟན་མཛད་ལ་གསོལ་བ་འདེབས། །རྒྱལ་བའི་མྱུ་གུ་ཡུམ་ལས་བལྟམས་
པའི་ཚེ། །ལུམྦིའི་ཚལ་དུ་ཤཱཀྱའི་སྲས་པོ་བཞིན། །དགེ་མཚན་དུ་མའི་ལྟས་དང་ལྷན་
ཅིག་པར། །བདེ་བའི་ངང་དུ་བཙས་ལ་གསོལ་བ་འདེབས། །སྔོན་གོམས་ནོར་བདུན་
མཛའ་ བས་ མ་ བཏང་བས། །གཞོན་ནུའི་དུས་ནས་བག་ཡོད་རྒྱན་གྱིས་མཛེས། །
མཐོང་ན་ཡིད་ཀྱི་བརྟན་པ་འཕྲོག་བྱེད་པའི། །རྒྱལ་སྲས་མཚན་དང་ལྡན་ལ་གསོལ་བ་
འདེབས། །འཁོར་བའི་ཕུན་ཚོགས་གློག་གི་རྒྱུ་བ་དང་། །ཁྱིམ་གྱི་དཔལ་འབྱོར་ཉེས་
པའི་འབྱུང་ཁུངས་སུ། །གཟིགས་ནས་བདག་གིས་ཉེས་པ་འདི་སྤོང་ཞེས། །ཡབ་ལ་
ཡང་ཡང་བསྐུལ་ལ་གསོལ་བ་འདེབས། །མཁས་གྲུབ་ཆེན་པོ་ཚེ་བརྟན་རྒྱལ་མཚན་
གྱིས། །བསྟན་པའི་གདུང་ཚོབ་མཆོག་ཏུ་མངོན་རིག་ནས། །མཐོན་མཐིང་ལྕང་ལོའི་
ཟུར་ཕུད་རབ་བྲེགས་ཏེ། །ལུང་བསྟན་བྱིན་རླབས་(༣ན)མཛད་ལ་གསོལ་བ་འདེབས། །
སྣང་མཐའི་མགོན་གྱིས་ཡེ་ཤེས་རྒྱལ་མཚན་ཞེས། །མཚན་གསོལ་ཚངས་སྤྱོད་དཔལ་
གྱིས་རྒྱུད་བརླན་ཏེ། །ཞི་བ་མཉམ་པ་མེད་པའི་དངོས་པོ་ཡིས། །འཁོར་བའི་འཆིང་བ་
བཅད་ལ་གསོལ་བ་འདེབས། ། སྡེ་བདུན་ལ་སོགས་རྒྱ་བོད་མཁས་པའི་གཞུང་། །ཚིག་
ཕྱིར་མ་འབྲངས་རང་སེམས་འདུལ་བའི་ཕྱིར། །རྒྱུད་ལ་སྐོར་ཏེ་ཉམས་ལེན་ལྷུར་མཛད་
པས། །གཞུང་ལུགས་གདམས་པར་ཤར་ལ་གསོལ་བ་འདེབས། །དེ་ཚེ་ཆོས་ཀྱི་གྲགས་
པས་མནལ་ལམ་དུ། །ཚད་མའི་གཞུང་ལ་ཟབ་བཤད་མཛད་པ་ན། །རིག་(༣བ)པའི་
- 368 -

རྣམ་ཐར་གསོལ་འདེབས་ཐུབ་བསྟན་མཛེས་པའི་པད་མོ།
སྒོ་འཕར་བརྒྱ་ཕྲག་ཡོངས་ཕྱེ་བས། །ཆོས་གྲགས་གཉིས་པར་གྲགས་ལ་གསོལ་བ་
འདེབས། །བདེ་གཤེགས་གསུང་རབ་ཀུན་གསལ་ངོས་ཡངས་པོར། །གང་གི་སྤྱན་ཟུར་
ལྷུངས་པ་ཙམ་གྱིས་ཀྱང་། །ཚིག་དོན་མ་ལུས་ཐུགས་སུ་བྱང་ཆུབ་པ། །མཁས་པའི་
དབང་པོ་མཆོག་ལ་གསོལ་བ་འདེབས། །དེ་ཡིས་ཡིད་སྲུབས་བདག་པོའི་སྙིང་གནད་
དེ། །གདུག་པའི་ཆོ་འཕྲུལ་ མངོན་ དུ་ གྱུར་ བ་ན། །ལྷག་པའི་ལྷ་ཡི་རྣལ་འབྱོར་ཟབ་
མོ་ཡིས། །བདུད་དཔུང་ཕམ་པར་མཛད་ལ་གསོལ་བ་འདེབས། །སྣ་ཚོགས་རྐྱེན་གྱིས་
འཁོར་བའི་མཚང་བསྟན་པས། །གྲགས་སྙན་དབུ་བའི་དོ་ཤལ་ལྟར་གཟིགས་ཤིང་། །
ཀུན་ཏུ་དབེན་པའི་འཇུག་ངོགས་རབ་མྱུལ་ཏེ། །དམ་པའི་ཞབས་རྡུལ་བསྟེན་ལ་གསོལ་
བ་འདེབས། །མཚན་ལྡན་བླ་མ་བློ་བཟང་རྣམ་རྒྱལ་རྗེ། །སྲོག་དང་བསྡོས་པའི་བསྟེན་
ཚུལ་གྲངས་མེད་པ། །རྟག་ཏུ་ངུ་དང་གཞོན་ནུ་ནོར་བཟང་གི །འགྲན་ཟླ་འོས་པ་ཁྱོད་
ལ་གསོལ་བ་འདེབས། །དེ་ཚེ་ཁྱོད་ཀྱི་ཡོན་ཏན་ཕུང་པོའི་ཚོགས། །བསྟན་དང་འགྲོ་ལ་
སྨན་པ་དམ་པས་གཟིགས། །ཐབས་ཀྱིས་ཚར་བཅད་བརྩེ་བས་རྗེས་བཟུང་སྟེ། །སྲས་
ཀྱི་ཐུ་བོར་གྱུར་ལ་(༤ ན)གསོལ་བ་འདེབས། །བསྙེན་པར་རྫོགས་པའི་དངོས་པོའི་
དཔལ་ནོད་དེ། །ཉིས་བརྒྱ་ལྔ་བཅུ་གསུམ་གྱི་བཅས་ཁྲིམས་ལས། །རྨི་ལམ་དུ་ཡང་
འདའ་བའི་གོ་སྐབས་དབྱུང་། །ཚུལ་ཁྲིམས་ཕུང་པོ་རྫོགས་ལ་གསོལ་བ་འདེབས། །
སྨོན་དང་འཇུག་པའི་བྱང་ཆུབ་ཐུགས་བསྐྱེད་ནས། །རྒྱལ་སྲས་བཅས་པའི་མཚམས་
ལས་མི་འདའ་བར། །རླབས་ཆེན་སྤྱོད་པ་མཆོག་ལ་ཐུགས་གཞོལ་བའི། །རྒྱལ་སྲས་
བརྩེ་བའི་གཏེར་ལ་གསོལ་བ་འདེབས། །སྙིགས་དུས་ཚེ་ལ་སངས་རྒྱས་བསྒྲུབ་པའི་
ཕྱིར། །སྨིན་བྱེད་དབང་དང་གྲོལ་བྱེད་རིམ་གཉིས་ཁྲིད། །གཞུང་བཤད་(༤ བ)ལུང་དང་
སྙན་རྒྱུད་མན་ངག་ནོད། །དཀྱིལ་འཁོར་རྒྱ་མཚོའི་མགོན་ལ་གསོལ་བ་འདེབས། ། སྐུ་
- 369 -

རྒྱལ་དབང་འཇམ་དཔལ་རྒྱ་མཚོས་མཛད།
གསུམ་ལམ་དུ་འཁྱེར་བའི་རྣལ་འབྱོར་གྱིས། །སྐྱེ་ཤི་བར་དོའི་དྲི་མ་སྦྱངས་པ་ན། །བཅོམ་
ལྡན་རྡོ་རྗེ་འཇིགས་བྱེད་མངོན་སུམ་གཟིགས། །བར་གཅོད་མཚན་མ་བྲལ་ལ་གསོལ་
བ་འདེབས། ། དེ་ཚེ་ངག་གི་དབང་ཕྱུག་འཇམ་དཔལ་དབྱངས། །གང་གི་མགྲིན་པར་
ཆགས་པའི་རྣམ་དཔྱོད་ཀྱིས། །གསུང་རབ་རྒྱ་མཚོའི་དགོངས་པ་འགྲེལ་པ་ལ། ། བློ་
གྲོས་ལྷག་པར་འཕེལ་ལ་གསོལ་བ་འདེབས། །མེ་ཏྲིའི་མཚན་ལས་འདུས་པའི་དབང་
ནོད་ཚེ། ། བླ་མ་ཞེ་སྡང་རྡོ་རྗེར་མངོན་སུམ་གཟིགས། །གསང་བའི་ལམ་ནས་བྱང་
སེམས་དངོས་སུ་མྱང་། །བདེ་ཆེན་དགའ་བཞི་འབར་ལ་གསོལ་བ་འདེབས། །འབྲོག་
རི་ཆེན་པོར་བསག་སྦྱང་མཛད་པའི་ཚེ། །བར་ཆད་ཟུག་རྔུའི་སྡུག་བསྔལ་གྱིས་གཙེས་
ཀྱང་། །རྣམ་དག་ཚུལ་ཁྲིམས་གཙང་མར་མཛད་པའི་ཕྱིར། །དམ་པའི་དྲུང་དུ་གཤེགས་
ལ་གསོལ་བ་འདེབས། །དལ་བ་དོན་ཡོད་བྱ་ཕྱིར་དབེན་པའི་སར། །དཀའ་སྤྱད་དྲག་
པོས་སྒྲུབ་པ་མཛད་པའི་ཚེ། །དབང་ཕྱུག་མི་ལ་སྐྱག་པའི་བརྟུལ་ཞུགས་བཟུང་། །སྙིང་
སྟོབས་རྨད་དུ་ (༥ན)བྱུང་ལ་གསོལ་བ་འདེབས། །དེ་ཚེ་ཕྱོགས་དེའི་དད་ལྡན་འགའ་
ཞིག་གིས། །འདི་ནི་སྐྱེས་བུའི་མཆོག་ཅེས་བསྙེན་བཀུར་བ། །བདུད་ཀྱི་བསླུ་བྲིད་དག་
ཏུ་རབ་དགོངས་ཏེ། །སླར་ཡང་དབེན་པ་བརྟེན་ལ་གསོལ་བ་འདེབས། །མཁའ་འགྲོའི་
ཕུག་ཏུ་འཇིག་རྟེན་དབང་ཕྱུག་དང་། །དམ་པའི་དཔལ་སོགས་གྲུབ་ཆེན་མང་པོ་ཡིས། །
མངོན་སུམ་ཞལ་གཟིགས་བྱིན་རླབས་དབང་བསྐུར་པས། །མི་རྟོག་ཏིང་འཛིན་
འཁྲུངས་ལ་གསོལ་བ་འདེབས། །གྲུབ་ཆེན་དུ་མས་ བྱིན་གྱིས་བརླབས་པའི་སར། །དྲིལ་
བུ་པ་སོགས་བླ་མ་མང་པོ་དང་། ལྷ་ལྔའི་དཀྱིལ་འཁོར་མངོན་སུམ་གཟིགས་(༥བ)
གྱུར་བ། །དག་པའི་སྣང་བ་བརྙེས་ལ་གསོལ་བ་འདེབས། །མཚན་ལྡན་བླ་མ་ངག་
དབང་བྱམས་པ་ལས། ། མདོ་རྒྱུད་ཟབ་དོན་དཀའ་གནད་གསན་པའི་ཆེད། །ཐག་
-370 -

རྣམ་ཐར་གསོལ་འདེབས་ཐུབ་བསྟན་མཛེས་པའི་པད་མོ། །
རི ང་ལམ་གྱི་ཚ་གྲང་ཁྱད་བསད་དེ། །དམ་པའི་ཞབས་རྡུལ་བསྟེན་ལ་གསོལ་བ་
འདེབས། །དེ་ཚེ་ཁྱོད་ཐུགས་རིན་ཆེན་འབྱུང་བའི་གནས། །ལུང་རྟོགས་ཡོན་ཏན་ནོར་
བུས་གང་བ་ན། །ད་ནི་འགྲོ་ལ་བདུད་རྩི་སྦྱིན་ཅིག་ཅེས། །རང་གི་བླ་མས་བསྐུལ་ལ་
གསོལ་བ་འདེབས། །གཞུང་ལུགས་རྒྱ་མཚོའི་འཇིངས་ན་གནས་བཅས་པའི། །
གདེངས་ཅན་མཁས་གྲུབ་ཀླུ་དབང་མ་ལུས་པར། །སྙན་རྒྱུད་གཙུག་རྒྱན་ཐོག་མ་རབ་
བཀྱེ་ནས། །སླར་ཡང་དབེན་པར་གཤེགས་ལ་གསོལ་བ་འདེབས། །མཐའ་ཡས་འགྲོ་
ལ་ཕན་པ་མཛད་པའི་ཆེད། ། ནེ་པ་ལ་ཡི་ཡུལ་དུ་ཞབས་བཀོད་དེ། །བདེ་གཤེགས་
མཆོད་རྟེན་གཉིས་ལ་ཕྱག་འབུམ་གྱིས། །འགྲོ་བའི་སྒྲིབ་སྦྱོང་མཛད་ལ་གསོལ་བ་
འདེབས། །ཐུབ་བསྟན་ཕྱོགས་བརྒྱར་སྤེལ་བར་བྱ་བའི་ཕྱིར། །འབེབས་བྱེད་རི་ལ་དར་
ཆེན་བཙུགས་པ་ན། །མྱུར་མཛད་ཡེ་ཤེས་མགོན་པོས་མངོན་སུམ་དུ། །བདུད་དཔུང་
བཅོམ་པར་གཟིགས་ལ་གསོལ་བ་འདེབས། ། ཀླུ་སྒྲུབ་ཕུག་ཏུ་ཀླུ་ཡི་(༦ན)བྱང་ཆུབ་
ཀྱིས། །ཀླུ་སྒྲུབ་ཐུགས་བཅུད་ཟབ་མོ་བསྟན་པ་ལ། །བདེན་འཛིན་འཁྲུལ་བའི་དྲི་མ་
ཀུན་བཅོམ་སྟེ། །ཆོས་ཉིད་མངོན་སུམ་གཟིགས་ལ་གསོལ་བ་འདེབས། །མི་བསྲུན་སྐྱེ་
བོས་ཉེས་མེད་འགྲོ་བ་ཡི། །སྲོག་ལ་རྒོལ་བའི་ངང་ཚུལ་གཟིགས་པ་ན། །བྱམས་པའི་
སེམས་ཀྱིས་རང་གི་སྲོག་བཏང་ནས། །འགྲོ་བའི་སྲོག་སྐྱོབ་མཛད་ལ་གསོལ་བ་
འདེབས། །བདེ་གཤེགས་བཀའ་དང་དེ་ཡི་སྣང་བརྙན་དང༌། །ཁྲིམས་ལྡན་འདུས་པའི་
གནས་གཞི་བསྐྲུན་པའི་ཚེ། །གསེར་རིའི་དཔལ་འཕྲོག་རྣམ་མང་ཐོས་སྲས་ཀྱིས། །
འདོད་རྒུའི་དངོས་གྲུབ་(༦བ)ཕུལ་ལ་གསོལ་བ་འདེབས། །གྲུབ་ཆེན་བརྒྱད་ཅུས་བྱིན་
གྱིས་བརླབས་པའི་གནས། །ཤཱིའི་བྲག་ལ་བསྟོད་པ་མཛད་པའི་ཚེ། །བཅོམ་ལྡན་ཧེ་
རུ་ཀཿ དཔལ་མངོན་སུམ་གཟིགས། །ཉམས་རྟོགས་ལྷག་པར་འཕེལ་ལ་གསོལ་བ་
-371 -

རྒྱལ་དབང་འཇམ་དཔལ་རྒྱ་མཚོས་མཛད།
འདེབས། །སྟོང་གསུམ་འོད་ཀྱིས་འགེངས་པའི་གཟི་བརྗིད་ཅན། །ཐུབ་པ་མཆོག་དང་
གནས་བརྟན་བཅུ་དྲུག་གིས། །བསླབ་གསུམ་བསྟན་པ་སྤེལ་བའི་བྱེད་པོ་ཞེས། །
དབུགས་དབྱུང་ བྱིན་གྱིས་བརླབས་ལ་གསོལ་བ་འདེབས། །འབྲོག་ རིའི་ གནས་སུ་
གཤིན་རྗེའི་རྒྱལ་པོ་ཡིས། །ཕྱི་ནང་ལུས་ཀྱི་རྣམ་འགྱུར་རབ་བསྟན་ནས། ་ཁྱོད་བསྟན་
སྐྱོང་བའི་སྲུང་མ་ངའོ་ཞེས། །གུས་པས་རྗེས་སུ་འབྲངས་ལ་གསོལ་བ་འདེབས། །དམ་
པའི་བཀའ་བཞིན་དམ་པ་མཇལ་བའི་ཚེ། །བྲག་ནག་ངོས་ནས་འཇིགས་རུང་རླུང་
དམར་དབུས། །དཔལ་ལྡན་དམག་ཟོར་རྒྱལ་མོས་མངོན་སུམ་དུ། །ཁྱོད་ཞབས་གུས་
པས་བསྟེན་ལ་གསོལ་བ་འདེབས། །བདེ་མཆོག་འཁོར་ལོའི་ཟབ་བཤད་མཐར་ཕྱིན་
ནས། ། སྐུ་ལུས་མཆོད་པའི་ཚོགས་འཁོར་མཛད་པའི་ཚེ། །ཟག་མེད་བདེ་སྟེར་ཌཱ་ཀིའི་
ཚོགས་རྣམས་ཀྱིས། །མཆོད་པ་བདག་གིར་མཛད་ལ་གསོལ་བ་འདེབས། །བལ་(༧ན)
བོད་མཚམས་ཀྱི་སྐྱེ་འགྲོ་མ་ལུས་པར། །ཁམས་དང་འཚམ་པའི་དམ་ཆོས་ལེགས་
བསྟན་ཏེ། །བསོད་ནམས་ཞིང་དུ་འཁོར་སློབ་ཁྲིམས་ལྡན་ཚོགས། །ཕྱོགས་དེར་གནས་
པར་མཛད་ལ་གསོལ་བ་འདེབས། །དབུས་གཙང་ལྗོངས་ཀྱི་དགོན་སྡེ་ཕལ་མོ་ཆེའི། །
ཆོས་ཀྱི་ཁྲི་ལ་ཞབས་པད་ཉེར་བཀོད་དེ། །ཐེག་གསུམ་གཏམ་གྱི་སྣང་བ་བརྒྱ་ཕྲག་
གིས། །འགྲོ་བའི་མུན་སེལ་མཛད་ལ་གསོལ་བ་འདེབས། །ཡོངས་སུ་འཛིན་པའི་ཁྲི་ལ་
མངའ་གསོལ་ཚེ། །སྟོབས་ཀྱི་འཁོར་ལོས་བསྒྱུར་བའི་ས་དབང་གིས། །རིག་པའི་
གནས་ལྔ་མཁྱེན་པའི་པཎྜི་ཏར། །མཚན་(༧བ)གསོལ་དོན་དང་ལྡན་ལ་གསོལ་བ་
འདེབས། ། ཆེ་རྒུ་ཀུན་གྱི་གཙུག་ན་མངོན་མཐོ་ཡང་། ཁེངས་པའི་ཀུ་མུད་ཅུང་ཟད་མི་
མངའ་བས། །ལུས་ཅན་སྤྱི་བོར་ལེན་པའི་དག་སྣང་གིས། །དུལ་བའི་དཔལ་མངའ་ཁྱོད་
ལ་གསོལ་བ་འདེབས། །ལྗོངས་འདིར་སྔགས་ལ་བསྙད་པའི་མུ་ཅོར་གྱིས། །བསྟན་
-372 -

རྣམ་ཐར་གསོལ་འདེབས་ཐུབ་བསྟན་མཛེས་པའི་པད་མོ།
པའི་ནང་མཛོད་བསྣབ་ལ་མངོན་ཕྱོགས་ཚེ། །མདོ་སྔགས་གྲོགས་སུ་འཆར་བའི་ཟབ་
གནད་ཀྱི། །བསྟན་པ་གསལ་མཛད་ཁྱོད་ལ་གསོལ་བ་འདེབས། ། སྡེ་སྣོད་གསུམ་དང་
རྒྱུད་སྡེ་བཞི་ལ་སོགས། །བདེ་བར་གཤེགས་པའི་གསུང་རབ་རྒྱ་མཚོ་ལ། །རྟག་ཏུ་
མཁས་པའི་བྱ་བ་རྣམ་གསུམ་གྱིས། །ཐུབ་བསྟན་རྒྱས་མཛད་ཁྱོད་ལ་གསོལ་བ་
འདེབས། །འཇམ་མགོན་སྙན་རྒྱུད་འཛིན་ཅིང་སྤེལ་བ་ལ། །བློ་བཟང་གྲགས་པ་དག་
དང་མཚུངས་སོ་ཞེས། །སྙན་པའི་གྲགས་པས་ས་སྟེང་མ་ལུས་ཁྱབ། །གྲགས་པ་དོན་
ལྡན་ཁྱོད་ ལ་ གསོལ་བ་འདེབས། །སྙན་རྒྱུད་ཆེ་བ་བཞི་ལྡན་དམ་པའི་ཆོས། །ལྷར་
བཅས་འགྲོ་བའི་ཉེར་འཚོར་གནས་པའི་ཆེད། །འཁོར་ལོ་གསུམ་ལྡན་ཁྲིམས་གཙང་
འདུས་པའི་སྡེ། །ཕྱོགས་འདིར་འཛུགས་པར་(༨ན)མཛད་ལ་གསོལ་བ་འདེབས། །
ལུས་སྲོག་ལོངས་སྤྱོད་དུས་གསུམ་དགེ་རྩ་རྣམས། །འགྲོ་ལ་གཏོང་དང་དེ་ཡི་སྡུག་
བསྔལ་ཀུན། །མངོན་སུམ་ལེན་ལ་ཞུམ་པ་མི་མངའ་བའི། །སྙིང་རྗེའི་གཏེར་གྱུར་ཁྱོད་
ལ་གསོལ་བ་འདེབས། །རླབས་ཆེན་སྤྱོད་པ་མཐའ་དག་སྨོས་ཅི་དགོས། །ཞལ་གྱི་
འབྱུང་འདུག་རླུང་གི་རྒྱུ་བ་ཡང་། །ལུས་ཅན་ཀུན་གྱི་གསོས་སུ་སྨིན་མཛད་པའི། །འགྲོ་
བའི་གཉེན་གཅིག་ཁྱོད་ལ་གསོལ་བ་འདེབས། །སྙིགས་མའི་རྒུད་པ་ཆེས་ཆེར་བདོ་བ་
ན། །བསྟན་བསྲུང་རྒྱ་མཚོར་བཀའ་བསྒོས་གཉེར་གཏད་པས། ། མུ་སྟེགས་འབྱུང་པོའི་
(༨བ)གདུག་རྩུབ་རབ་ཞི་ནས། །བདེ་བའི་སྣང་བ་སྩལ་ལ་གསོལ་བ་འདེབས། །འབྲོག་
རི་ཆེན་པོར་རྒྱལ་བའི་སྐུ་གདུང་ལ། །བསམ་ཡས་མཆོད་སྤྲིན་རྒྱ་མཚོས་མངོན་མཆོད་
པས། ། བླ་མ་ཡི་དམ་དཀྱིལ་འཁོར་ལྷ་ཚོགས་དང་། །ཐུགས་ཡིད་གཅིག་ཏུ་འདྲེས་ལ་
གསོལ་བ་འདེབས། །ལྷ་མིའི་འགྲོ་བ་སྐལ་ལྡན་གྲངས་མེད་ལ། །གྲུབ་པའི་གནས་དེར་
ཆོས་འཁོར་བསྐོར་བའི་ཚེ། །བློ་བཟང་ རྒྱལ་ བ་ གཉིས་ པ་ འཁོར་ བཅས་ ཀྱིས། །ནམ་
-373 -

རྒྱལ་དབང་འཇམ་དཔལ་རྒྱ་མཚོས་མཛད།
མཁའ་གང་བར་གཟིགས་ལ་གསོལ་བ་འདེབས། །ལུང་རྟོགས་ཡོན་ཏན་རྒྱ་མཚོའི་
མཐར་སོན་ཏེ། །རྫུ་འཕྲུལ་མངོན་ཤེས་ཡོངས་ལ་དབང་འབྱོར་ཡང་། །བཀའ་གདམས་
རྣམ་ཐར་གཙང་མ་སྐྱོང་བའི་ཕྱིར། །སྦས་པའི་བརྟུལ་ཞུགས་བཟུང་ལ་གསོལ་བ་
འདེབས། །རབ་དགའ་དག་དང་མཚུངས་པའི་གདུལ་བྱ་ལ། །དམ་ཆོས་བདུད་རྩིའི་ཐ་
མ་ལེགས་སྩལ་ཏེ། །སླར་ཡང་སྙན་རྒྱུད་མན་ངག་འདི་ཉིད་ལ། །བདག་པོ་འབྱུང་ཞེས་
གསུང་ལ་གསོལ་བ་འདེབས། །རྡོ་རྗེའི་ལུས་ཀྱི་མགྲིན་པའི་འཁོར་ལོའི་ནང་། །རྩ་
ཁམས་དག་པ་གསུང་གི་རྡོ་རྗེ་ཡིས། ། ཨ་ཡིག་དོན་གྱིས་འགྲོ་བ་སྨིན་མཛད་པའི། །
རླུང་སེམས་དབང་གྱུར་ཁྱོད་ལ་གསོལ་བ་འདེབས། །འཆི་བ་ཆོས་(༩ན)སྐུའི་རྣལ་
འབྱོར་གཞོན་ནུ་མཆོག །འོད་གསལ་མ་མའི་ཕང་པར་ཞུགས་པ་ན། །དཀར་གསལ་
ཟླ་བ་རྒྱས་འདྲའི་བཞིན་རས་ཀྱིས། །འགྲོ་བའི་གདུང་བ་སེལ་ལ་གསོལ་བ་འདེབས། །
རྒྱུ་ཡི་རྡོ་རྗེ་འཛིན་པའི་དག་བྱེད་ཀྱིས། །ཐ་མལ་བར་དོའི་དྲི་མ་བཀྲུས་པ་ན། །མ་ཚན་
1 ，
དཔེ་རབ་ཏུ་རྒྱས་པའི་ལང་ཚོ་ཅན། ། ལོངས་སྤྱོད་རྫོགས་སྐུ་བརྙེས་ལ་གསོལ་བ་
འདེབས། །ཉོན་མོངས་བདུད་བཞིའི་གཡུལ་ལས་རྣམ་རྒྱལ་བའི། །དཔའ་བོ་མཆོག་ལ་
ཤ་རུས་མི་མངའ་ཡང་། །མ་འོངས་སྐྱེ་བོའི་བསོད་ནམས་ཞིང་མཆོག་ཏུ། །ཐབས་ཀྱིས་
རིང་བསྲེལ་བཞག་ལ་གསོལ་བ་འདེབས། །(༩བ)དེ་ལྟར་བསྟོད་པའི་རྣམ་དཀར་ལུང་
པོའི་ཚོགས། །གང་ཞིག་མཆིས་དེ་འགྲོ་བ་མ་ལུས་པ། །མཚན་ལྡན་དགེ་བའི་བཤེས་
ཀྱིས་རྗེས་བཟུང་ནས། །བཀའ་བཞིན་སྒྲུབ་པ་ཁོ་ན་ལྷུར་བྱེད་ཤོག །ངེས་འབྱུང་བྱང་
སེམས་ཡང་དག་ལྟ་བ་དང་། །རིམ་གཉིས་ཟབ་མོའི་ཉམས་ལེན་མཐར་ཕྱིན་ཏེ། །ཚེ་
གཅིག་ཉིད་ལ་རྗེ་བཙུན་བླ་མ་དང༌། །ཐུགས་ཡིད་གཅིག་ཏུ་འདྲེས་པར་བྱིན་གྱིས་
རློབས། །བདག་གི་བླ་མ་རྗེ་བཙུན་ཐུགས་རྗེ་ཅན། །བདག་དང་བདག་འདྲའི་འགྲོ་ལ་
-374 -

རྣམ་ཐར་གསོལ་འདེབས་ཐུབ་བསྟན་མཛེས་པའི་པད་མོ།
བརྩེར་དགོངས་ལ། །བདག་པས་གཞན་གཅེས་འབྱོངས་པའི་ཐུགས་རྗེ་ཡིས། །བདག་
དང་སྐལ་བ་མཉམ་པའི་སྤྲུལ་སྐུ་སྟོན། །ཐུབ་བསྟན་ཉིན་བྱེད་ནུབ་རིའི་རྩེ་ལ་ཕྱོགས། །
དམུ་རྒོད་འབྱུང་པོའི་བྱ་ཚོགས་ཅི་དགར་རྒྱུ། །བསམ་ངན་ལོག་སྤྱོད་ཀྱིས་ཁེངས་བོད་
ཡུལ་འདིར། ། བློ་གཏད་ཐུབ་པའི་བླ་མ་ཁྱེད་ལས་མེད། །དེས་ན་བཀའ་དྲིན་གསུམ་
ལྡན་བླ་མ་རྗེ། །ཐུགས་བསྐྱེད་དམ་བཅའི་གོ་ཆ་ཆེར་བགོས་ཏེ། །ཉོན་མོངས་སྦྱིན་ཟ་
འབར་བའི་སྙིགས་དུས་འདིར། །འཇམ་མགོན་བསྟན་པ་སྤེལ་ཕྱིར་རིངས་པར་བྱོན། །
མྱུར་མཛད་མགོན་དང་དམ་ཅན་ཆོས་ཀྱི་རྒྱལ། །འདོད་ཁམས་དབང་ཕྱུག་རྣམ་མང་ཐོས་
པའི་སྲས། །རྗེ་བཙུན་བླ་མའི་བཀའ་སྲུང་ཐམས་ཅད་ཀྱིས། །བདག་གི་རེ་འབྲས་
འགྲུབ་པའི་(༡༠ན)བཀྲ་ཤིས་སྩོལ།། །།ཅེས་ ༧ རྗེ་ བཙུན་བླ་མ་དམ་པ་བཀའ་དྲིན་གསུམ་ལྡན་ཁྱབ་
བདག་རྡོ་རྗེ་སེམས་དཔའི་ངོ་བོ་ཡོངས་འཛིན་ཆོས་ཀྱི་རྒྱལ་པོ་པཎྜི་ཏ་ཆེན་པོ་ཡེ་ཤེས་རྒྱལ་མཚན་དཔལ་བཟང་པོ་དེ་
ཉིད་ཀྱི་རྣམ་ཐར་ཕྱོགས་སྒྲིགས་རྩོམ་པའི་སྐབས་གང་གི་རྟོགས་བརྗོད་གསང་བ་བསམ་གྱིས་མི་ཁྱབ་པ་ལ་མི་ཕྱེད་
པའི་དད་པ་ཐོབ་སྟེ། ཚིགས་སུ་བཅད་པའི་ སྒོ་ནས་གསོལ་བ་འདེབས་པ་ཐུབ་བསྟན་མཛེས་པའི་ པདྨོ་ ཞེས་ བྱ་
བ་འདི་ནི། ༧ཤཱཀྱའི་དགེ་སློང་བློ་བཟང་བསྟན་ པའི་དབང་ཕྱུག་འཇམ་དཔལ་རྒྱ་མཚོས་སྦྱར་བའི་ཡི་གེ་པ་ནི་
ཉེ་འཁོར་པ་གསོལ་དཔོན་རྗེ་དྲུང་དགེ་ལེགས་རྒྱལ་མཚན་ནོ།། །།
ཕྱག་དཔེ་འདི་ཉིད་ཀྱི་མ་དཔེ་ནི་དཔལ་ལྡན་འབྲས་སྤུངས་ཚོགས་ཆེན་ཡང་
ཐོག་གནས་བཅུ་ ལྷ་ ཁང་ནང་བཞུགས་སུ་གསོལ་བའི་དཔེ་རྙིང་གཞིར་བཟུང་ནས་
བསྒྲིགས་པ་ཡིན 

： གངས་ཅན་ཁྱད་ནོར་དཔེ་ཚོགས་ཆེན་མོའི་བསྡུ་སྒྲིག་དང་
ལས་ཞུགས་མི་སྣའི་མཚན་ཐོ།
བསྡུ་སྒྲིག་འགན་འཛིན་པ། དབང་གྲགས། བློ་བཟང་བསྟན་འཛིན། ཚེ་རིང་།
ལས་ཞུགས་མི་སྣ། བློ་བཟང་ཆོས་འབྱོར། རྒྱལ་མཚན་བྱམས་པ། ཚེ་བརྟན་རྡོ་རྗེ།
བབློ་བཟང་འཕགས་མཆོག །ཕུར་བུ། ཕུན་ཚོགས་ཚོགས་གཉིས།
བློ་བཟང་དམ་ཆོས། ཚེ་རིང་བཀྲ་ཤིས། བློ་བཟང་འཇིགས་མེད།
འཕྲིན་ལས། ཡེ་ཤེས། བུ་ཆུང༌། བསམ་གྲུབ། ཚེ་རིང་མ།
རྡོ་རྗེ་མཚོ། ཚེ་རིང་ཆོས་སྒྲོན། བཀྲ་གཡང་། བྱམས་པ་ ་ཆོས་སྒྲོན།
བ སོད་ནམས་དབྱངས་ཅན། ལྷ་སྐྱིད། ལྷག་པ་སྒྲོལ་མ།

